          
АХУРАДÆ
26.11.2022 | 17:18

Уæрæсей рохсади Министрадæ куд игъосун кæнуй, уотемæй иннæ ахури анзи нæ бæсти еугур астæуккаг скъолати дæр фæззиндзæнæй райдайæн æфсæддон цæттæдзийнади курс. Уæхæн курс скъолати æма профессион-техникон ахургæнæндæнтти ахурадон программитæмæ бахæссуни фæдбæл хъæппæрес хуарзбæл банимадта Уæрæсей гъæуайкæнуйнади  Министрадæ, исарази ибæл æнцæ Паддзахадон Думи еугур парламентон фракцитæ дæр.Райдайæн æфсæддон цæттæкæнуйнади курс бахастонцæ æдас цардархайди фæдбæл скъолати ахурадон дæсниадæмæ. Нæ бæсти рохсади министрадæ цæттæ ’й курс фæуурухдæр кæнуни гъуддагбæл фæстæдæр æрдзубанди кæнунмæ.

