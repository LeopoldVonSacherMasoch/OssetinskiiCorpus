ХУЦАУМÆ ГЪУЛÆГ ЦИ ГЪУДДАГ ФÆККÆСА, УОЙ КÆНУН НЕ ’НГЪЕЗУЙ!..

АХСГИАГ ЦАУ

Паддзахадæ  Аланибæл  дзиуарæ  бафтауни  1100  анзей  кадæн  куд 
Цæгат Иристони, уотæ Уæрæсей берæ рауæнти дæр арæзт цæуй 
æма ма идарддæр дæр æнхæстгонд цæудзæнæнцæ аллихузон цит-
гингæнæн  мадзæлттæ.  Уой  фæдбæл  æнцæ,  абони  нæ  газети  6-аг 
фарсбæл ци æрмæгутæ мухур кæнæн, етæ дæр.

Цæун райдæдта 1993 анзи мартъий
Цæун райдæдта 1993 анзи мартъий

0 +0 +

№36 (861) 2022 анзи 23 сентябрь – рухæни мæйæ

Аргъ 1 туман

ХУÆРЗАУОДÆН

АДÆМ КÆРÆДЗЕЙ 
АДÆМ КÆРÆДЗЕЙ 
НИФСÆЙ ÆНЦÆ 
НИФСÆЙ ÆНЦÆ 
ЦАРДГЪОН...
ЦАРДГЪОН...

Нури доги нæмæ бæрæг-
бæнттæ æма зæрдæбæлда-
рæн  бæнттæ  уоййасæбæл 
берæ  иссæнцæ,  æма  уотид 
сæ  нигъгъуди  кæнун  адæй-
магæн не ’нтæсуй. Уотемæй 
ба  се  ’хсæн  ес  уæхæнттæ, 
кæцитæ  сæ  медесмæ  гæс-
гæ  ’нцæ  уой  аккаг,  цæмæй 
сæ  дзиллæ  еумæйагæй  ис-
бæрæг  кæнонцæ.  Уой  дæр 
уотид  радзорæ-бадзоритæй 
нæ, фал бæлвурд пайдахæс-
сæг  гъуддæгутæй.  Зæгъæн, 
алли анз 23 августи гъæуама 
бæрæггонд  цæуа  битиради 
æма  хуæрзауодундзийнади 
Еугуруæрæсеуон бон. Æ ни-
санеуæг арфиаг æй – нæхъ-
æртондзийнæдтæ  ка 
’ййа-
фуй, седзæртæн, фæккæсæг 
кæмæ нæййес, уонæн фæй-
йагъаз  кæнун.  Уомæ  гæсгæ 
еци бон дзиллитæй гъæуама 
арæзт  æрцæуонцæ  комком-
мæ агъази мадзæлттæ. Æма 
уæхæнæй  ести  фæууидтай-
тæ?  Мадта  аци  бон  нимад 
цæуй  куд  æхсæнадон-дзиу-
арон,  фал  дини  гъуддæгути 
архайгутæ  дæр  неци  уоййа-
-
сæбæл  базмалдæнцæ.  Æн-
гъезгæ ба син бæргæ кодта, 
уæлдайдæр ба уомæ гæсгæ 
æ 
æма  аци  анз  бæрæггонд 
ддд 
цæуй  Аланий  Исаргъуди 
а 
1100  анзей  бæрæгбон.  Æма 
раст адтайдæ, уой фæдбæл 
нисангонд  мадзæлтти  ’хсæн 
хуæрзауодæн 
гъуддæгутæ 
æ 
исаразун. Фал...

Уотæ  æнæргъудийæй 
райзадæй хуæрзауодундзий-
-
нади  Æхсæндуй-
неуон  бон  –  бæ-
рæггонд  гъæуама 
цæуа 5 сентябри.

 4

Кæсæг-Балхъари адæмон хузæгæнæг Заурбек Бгажнокови конд хузæ.
Кæсæг-Балхъари адæмон хузæгæнæг Заурбек Бгажнокови конд хузæ.

«Кадæмæ, гъæздугдзийнадæмæ æма хецауи бунатмæ тундзуни гъудитæй дæхе ку иссæре-
барæ кæнай, айдагъдæр дин  уæд бантæсдзæнæй царди æнаййев, илгъаг миутæй фæййервæ-
зун. Царди дæбæл ихæс ке ес, хуæрзгæнæг æма дæ адæмуарзон ун ке гъæуй, уæхæнттæбæл 
ку нæбал гъуди кæнай, айдагъдæр уæд æрлæудзæнæ зунди надбæл…»

Уотæ кæддæр финста рагонкитайаг зундилæг Хун Цзычен. Æ хæццæ арази уогæй, уæд-
дæр нæмæ уотæ кæсуй, æма æ гъуди еу рауæн фæббæлвурддæр кæнуйнаг æй. Æцæгæйдæр, 
хуæрзгæнæг æма адæмуарзон ун ке гъæуй, уомæй еугурæйдæр ихæсгин ан, фал уобæл уотид 
расагъæстæ-басагъæстæ кæнун фагæ нæй, хуæздæр уодзæнæй уой фæдбæл бæлвурд гъуд-
дæгутæй архайун. 

Айдагъдæр  гъе  уæд  адæймаг  æцæгæйдæр  æрлæудзæнæй  зунди  надбæл  æма  æ  царди 
гъуддæгутæй уодзæнæй зæрдрохс, иссердзæнæй æцæгæй зæрдæнцойнæ. Уæхæн хузи æ кар-
нæ ка аразуй, етæ арфиаг уæнтæ… Сæ еци зундирахастæй сæ ка бафæнза, уæхæнтти бæрцæ 
ба бонæй-бонмæ фулдæрæй-фулдæр куд кæна!..

http://gazeta-digora.ru 

mail: gazeta digora@inbox r
Е-mail: gazeta-digora@inbox.ru

УÆРÆСЕ БАГЪÆУАЙ 
КÆНУНИ, БАРАДÆ ÆМА 
ÆНÆГЪÆНÆДЗИЙНАДИ 
СÆРБÆЛТАУ

Уæрæсей 

Президент 
Владимир Путин бафинста 
Указ  бæсти  хайгай  моби-
лизаци  искæнуни  туххæй. 
Хецауадæ  æма 
Бæсти 
Гъæуайкæнуйнади 
мини-
страдæн  байхæс  кодта  цу-
бур  æмгъудмæ  бархеуонти 
æма Донецкаг хуæдæфсади 
барадон  статус  исбæрæг 
кæнун  –  гъæуама  син  е  уа 
уæрæсейаг  тугъдон  служ-
бæгæнгути хузæн. Аци мад-
зали  фæдбæл  Президент 
уотæ загъта:

– Уæрæсе багъæуай кæ-
нун,  æ  хуæдбарæдзийнадæ 
æма  æнæгъæнæдзийнадæ 
нæ  абони  тæккæ  ахсгиаг-
дæрбæл  нимайгæй,  хайгай  
мобилизаци искæнуни фæн-
дон  нимайун  растбæл.  Уой 
туххæй  Указ  бафинстон. 
Тугъдон  службæмæ  фæд-
здзордзæнæнцæ  Гæрзеф-
тонг тухти службæ ка кодта, 
запаси  ка 
’й,  æфсæддон 
фæлтæрддзийнадæ  кæмæ 
ес,  уонæмæ.  Президент  куд 
баханхæ  кодта,  уотемæй 
нæмæ  ядерон  хуæцæнгар-
зæй  ка  æвзедуй,  уони  них-
мæ  еугур  гæнæнтæй  дæр 
испайда кæндзинан.

ПАРЛАМЕНТ

РÆСТÆГ ДОМУЙ 
ÆНТÆСТГИНДÆР КУСТ

Цæгат  Иристони,  æв-
дæймаг  равзурст  Парла-
ментæн  евгъуд  цуппæрæни 
адтæ  фиццаг  æмбурд.  Ар-
хайдта  си  нæ  республики 
Сæргълæууæг  Сергей  Ме-
няйло. Æ радзубандий нæу-
æг  разурст  депутаттæн  рай-
арфæ кæнгæй, загъта:

– Нæ размæ лæууй хъæ-
бæр  ахсгиаг  ихæстæ,    æма 
нæ  еумæйаг  æма  æнгом  ку-
стæй  аразгæ  уодзæнæй  нæ 
адæми  нивæбæл  цард  æма 
сæ фæрнугадæ. 

Аци  æмбурди  Парла-
менти  Сæрдарæй  æвзурст 
æрцудæй  Тускъати  Рус-
лани  фурт  Таймораз.  Уой 
фæдбæл æ арфи дзубандий 
Тускъай-фурт загъта:

–  Уæ  аци  æууæнкæ 
мæнбæл  æвæруй 
устур 
ихæс,  æма  уой  исæнхæст 
кæнунбæл мæ хъауритæ нæ 
бавгъау кæндзæнæн.

 
 
 
 
 
 
 
 
22

№36. 2022 àíç. 
23 сентябрь - рухёни мёйё 

ÄÈÃÎÐ¨

Константин ПАУСТОВСКИЙ (1892-1968), финсæг: 
«Адæймаг гъæуама уа зундгин, хумæтæг, рæстеуæг, нифсхаст 
æма зæрдхæлар. Айдагъдæр гъе уæд æй ес барæ хæссун мæнæ 
ауæхæн бæрзонд ном – Адæймаг!..»

Уæрæсей Федераций Бæгъатæр ЕСЕНАТИ Таймурази 
хуæрзеуæг ЦÆЛИККАТИ Руслан равардта æ хеуæнттæмæ.

ÆНОСТÆМÆ ЦАРДÆГАС 
УОДЗÆНÆЙ НÆ ЗÆРДИТИ...

туххæй 

Айразмæ  ма  куд  игъосун  кодтан,  уоте-
мæй Украини сæрмагонд тугъдон операций 
архайгæй, танки командир, хестæр сержант 
Есенати  Таймуразæн  æгæрон  агъазиау 
æскъуæлхтдзийнади 
аккаггонд 
æрцудæй  Уæрæсей  Бæгъатæри  ном.  Еци 
кадгин  хуæрзеуæги  æвдесæн  –  «Сугъзæ-
рийнæ  Стъалу»  æрæги  Уæрæсей  гъæуай-
кæнуйнади министри фиццаг хуæдæййевæг 
Цæликкати Руслан нæ республики Хецауа-
ди Хæдзари цитгин уавæри равардта Бæгъ-
атæри мадæ, седзæргæс æма хеуæнттæмæ 
сæ хæццæ фембæлди рæстæг. Фембæлди 
архайдта  Цæгат  Иристони  Сæргълæууæг 
Сергей Меняйло дæр.

Цæликкати  Руслан  æ  радзубандий 

уотæ загъта:

–  Уæрæсей  Федераций  Бæгъатæри 
«Сугъзæрийнæ Стъалу» æй нæ Фидибæсти 
æфсæддонти  намусгин  архайдæн  тæккæ 
агъазиаудæр  æма  кадгиндæр  аргъгæнæг 
хуæрзеуæг. Хъæбæр федарæй ми æруагæс 
кæнуй е, æма, Таймурази æскъуæлхтдзий-
надæ дæнцæн ке исуодзæнæй æнæгъæнæ 
Уæрæсей дæр мингай æригæнттæн.

Есенати Таймураз æ æгæрон агъазиау 
тугъдон æскъуæлхтдзийнади фæдбæл Уæ-
рæсей Президент Владимир Путини Указ-
мæ  гæсгæ  аккаггонд  æрцудæй  Уæрæсей 
Федераций  Бæгъатæри  кадгин  ном.  Æма 
еци  ном  æвдесæг  «Сугъзæрийнæ  Стъалу» 
ин  æ  хеуæнттæмæ  дæтгæй,  Цæликкати 
Руслан баханхæ кодта:

– Дæ фурт, дæ цардæмбал, де ’нсувæр 
е ’фсæддон ихæс æнхæст кæнгæй фескъу-
æлхтæй дессаги агъазиау лæгдзийнадæй. 
Сауæнгæ  уæхæн  уавæрти  равзургæй, 
æма, куд тугъдон, уотæ дзуапп раттуни фа-
дуат  ин  ку  нæбал  адтæй,  уæддæр  уоййа-

ЕСЕНАТИ Таймураз

сæбæл æнæбасæтгæ уоди хъаурæ бавди-
ста, æма, знæгтæ, ци нæ ин фæккодтонцæ, 
уæддæр æй басæттун сæ бон нæ бацæй... 
Зæрдибунæй уин арфæ кæнун, уæхæн æх-
саргин  фурт  ке  исгъомбæл  кодтайтæ,  уой 
туххæй...

Сергей  Меняйло  дæр  æ  радзубандий 
баханхæ  кодта,  абони  Иристон  æнæгъæ-
нæй дæр куд сæрустур æй Есенати Тайму-
разæй. Æма æ хеуæнттæн загъта:

–  Сæрмагонд  тугъдон  операций  нæ 
республикæй  ка  архайуй,  уонæй  Уæрæсей 
Федераций  Бæгъатæр  фиццаг  иссæй  дæ 
фурт,  дæ  сæри  хецау,  де  ’нсувæр...  Укра-
ини  ци  сæрмагонд  тугъдон  операци  цæуй, 
уомæн  æ  тæккæ  райдайæнæй  ба  абони 
уæнгæ  нæ    тугъдонтæ  æновудæй  æнхæст 
кæнунцæ  сæ  ахсгиаг  ихæстæ  –  нацисттæн 
карз нихкъуæрд дæтгæй, сабурцæрæг адæ-
ми багъæуай кæнуни туххæй, тох кæнунцæ 
уодуæлдайæй, сауæнгæ сæ цард нивондæн 
æрхæссуни уæнгæ дæр. Æма мах ихæсгин 

ан  нæ  тугъдонти  бийнонти  фарсмæ  балæ-
уунæй,  цæмæй  гъæуй,  уомæй  син  æнхæ-
стæй агъаз кæнунæй. Сæйрагдæр ба – ал-
цæмæй  дæр  байархайун,  цæмæй,  абони  е 
’фсæддон ихæс ка æнхæст кæнуй, уони нæ 
Фидибæстæбæл 
еузæрдиуондзийнадæ, 
æхсардзийнадæ æма уодуæлдайдзийнадæ 
æностæмæ нæ адæми гъудæги цæронцæ.

Цæликкати  Руслан  радзурдта  Есенати 
Таймурази  бæгъатæрдзийнади  туххæй.  Ци 
танки экипажи командир адтæй, е, батальони 
исконди уогæй, стратегион æгъдауæй ахсги-
аг  цæрæн  рауæнмæ  ку  бахъæрттæй,  уæд 
тохи  бацудæй,  бæрцæй  си  зингæ  фулдæр 
ка  разиндтæй,  знаги  уæхæн  тухти  нихмæ. 
Знаги  дууæ  бронехуæдтолги  æма  æ  30  на-
цисти ниддæрæн кодта, фал уæдмæ хестæр 
сержант Есенати Таймуразæн æхе танкбæл 
дæр исæмбалдæй рæмодзæн æрмæг. Æма 
уæд  Есени-фурт  æ  экипажæн  равардта 
бардзурд,  цæмæй  танкæй  рахезонцæ,  æма 
сæмæ хæстæг  ка адтæй, еци гъæди къохи 
хе æрримæхсун. Изæрдалингти ба гъæуама 
нæхе æфсæдтæ кæми адтæнцæ, уордæмæ 
байервæзунбæл байархайдтайуонцæ.

Ци  рауæн  адтæнцæ,  уой  исбæлвурд 
кæнгæй,  Есени-фурт  æма  е 
’мбæлттæ 
фæннæхстæр æнцæ, уæрæсейаг æфсæдти 
æрбунати ’рдæмæ, фал æнай-æнойти исцу-
рæвæрæ ’нцæ, украинаг националисттæ сæ 
размæ ци хуæрзцæттæ арæсæн исаразтон-
цæ, уобæл. Байеудагъ син æй карз тох, кæ-
ций рæстæг Таймураз уæззау цæф фæцæй, 
æма æ кеми нæ уогæй, уацари бахаудтæй.

Знæгти къохи бахаугæй, етæ ин ци нæ 
кодтонцæ,  ци  гъезæмæрттæ  ин  нæ  бавза-
рун  кодтонцæ,  уæддæр  æй  æрсæттун  сæ 
бон нæ бацæй, сæ хæццæ уотид дзорунбæл 
дæр  нæ  исарази  ’й,  æгириддæр  син  неци 
загъта,  нацисттæ  си  Уæрæсей  Федераций 
æфсæдти  туххæй  ци  хабæрттæ  агурдтон-
цæ, уонæй. Æ цардæн цæйбæрцæбæл тæс-
саг  æй,  уой  бæлвурд  лæдæргæй,  Есенати 
Таймураз е ’фсæддон ихæсбæл кæрæй-кæ-
ронмæ еузæрдиуонæй байзадæй.

Цæликкати  Руслан  ма  куд  загъта,  уо-
темæй  не  ’мзæнхон  бæгъатæр  еци  гъезæ-
майраг  рафæрсæ-бафæрсити  рæстæг  е 
знæгтæмæ  бадодой  кодта:  «Нæхемæ  ку 
исæздæхон,  уæд  райсдзæнæн  автомат 
æма  æрæздæхдзæнæн  сумах,  фашистти 
марунмæ!..»

Гъулæггагæн, нæ ин бантæстæй æ еци 
фæндæ исæнхæст кæнун. Фал ин æ фæн-
дæ æнхæст кæнунцæ, Украини зæнхæбæл 
сабурдзийнадæ  æма  рæстади  сæрбæлтау 
арæзт сæрмагонд тугъдон операций Уæрæ-
сей  æфсæддонтæй  ка  архайуй,  етæ.  Æма 
син бантæсæд сæ еци ихæс тагъд рæстæг-
мæ  исæнхæст  кæнун,  сæйрагдæр  ба  –  сæ 
еугур  дæр  цардæгасæй  æма  æнæгъигæ-
дардæй  исæмбæлæнтæ  сæ  фидиуæзæг-
бæл, сæ бийнонтæбæл, сæ хеуæнттæбæл.

Нæ Цитгин Исфæлдесæг, багъæуай сæ 

кæнæ!..

ХУАРЗ ХАБАР – НИФСДÆТТÆГ!..

– 

Цæгат 
И р и с т о н м æ 
б æ л ц ц æ н т т и 
æргом  фулдæр 
æрбаздæхунæн 
устур 
агъаз 
фæууодзæнæй 
«Нимæдзон  ту-
ризм»,  зæгъгæ, 
мадзал. 
Аци 
ахсгиаг  гъуддаг  исаразуни  ихæс  æхе-
мæ  райста  сервис  МегаФон.  Æрæги, 
Дигоргоми  «Æртæ  хуæри»,  зæгъгæ, 
æхсæрдзæнмæ  бауагъта  бундорон 
станцæ 4G æма уой фæрци аци коммæ 
æрцæуæг  туристти  исефтонг  кодтан  
тагъд  мобилон  интернетæй.  Зæгъун 
гъæуй  уой  дæр,  æма  нæмæ  аци  анз 
сæрди бæлццæнттæ æрбацудæй фари 
бæрцæй 34 процентти фулдæр.

* * *

Седзæр  æма  сæ  ниййергути 
æнæевгед  байзайæг сувæллæнттæ-
бæл  ауодундзийнади  мадзæлттæй 
еу  æй,  цæрæнуæттæ  син  дæттун. 
Уонæй бабæй дæсемæн  ноябри лæ-
вæрд  æрцæудзæнæй  нæуæг  фатер-
тæ.

* * *

Зæйæуорамæн  фарс  арæзт  æр-
цæудзæнæй  «Мамисон»-и  курорти.  Æ 
дæргъæ уодзæнæй 162 метри, æ бæр-
зæндæ  ба  –  4,85  метри.  Зундгонд  куд 
æй,  уотемæй  «Мамисон»  арæзт  цæуй 
Алагири  райони,  игонгонд  ба  гъæуама 
æрцæуа 2024 анзи.

* * *

Н а ц и о н 
проект  «Æнæ-
н е з д з и й н а д æ 
гъæуайкæнуй-
надæ»-йи фæр-
ци  нæ  респу-
арæзт 
блики 
берæ 
цæуй 
ахсгиаг 
гъуд-
дæгутæ. Мæнæ 
рæхги    нæ  медицинон  косæндæнт-
тæ  бабæй  райсдзæнæнцæ  фараст 
сæрмагонд  хуæдтолги.  Еци  проек-
тмæ гæсгæ косун райдайдзæнæнцæ 
дохтирти  амбулатори  Хумæллæги, 
фельдшерон-акушерон пункттæ Мæ-
цутæ æма Рæмони-фурти поселоки. 
Фæуунтæбæл æнцæ арæзтадон-цал-
цæггæнæн  куститæ  Хъарман-Синд-
зигъæуи амбулаторий æма Бехъани 
фельдшерон-акушерон  пункт.  Анзи 
кæронмæ ма цалдæр медицинон ко-
сæндони æрцæудзæнæнцæ цалцæг-
гонд.

Нæ уацхæссæг.

* * *

Уæрæсей еуæндæс регионей хæц-
цæ Цæгат Иристон дуккаг анз архайуй 
алли  къабæзти  гъæугæ  дæсниæдтæ 
æртасуни  федералон  проекти.  Уой 
фæрци  бæлвурдгонд  æрцудæй,  циу-
авæр  кустуæттæ  æма  организацитæ 
цæттæ  ’нцæ,  зæгъæн,  сувæллæнттæ 
ка  гъомбæл  кæнуй,  æма  æнæгъæнæ 
бон  косунæн  фадуат  кæмæн  нæййес, 
уæхæн  силгоймæгти,  14  анзи  кæбæл 
исæнхæст  æй,  фал  ахурадæ  кæмæ 
нæма  ес,  50  анзи  кæбæл  цæуй,  кенæ 
е  ’нæнездзийнадæ  гъигæдард  кæмæн 
æй, уæхæн адæми кустмæ райсун.

* * *

Фиццаг  хатт  Цæгат  Иристони 
арæзт  æрцæудзæнæй  бизнес-тур 
Уæрæсей алли рауæнти архайæг со-
циалон амалгъонтæн. Дзæуæгигъæу 
17-19 октябри исиуазæг кæндзæнæй 
сæрмагонд  конкурс  «Анзи  хуæздæр 
социалон  проект»-и  финалистти, 
кæцитæ архайдзæнæнцæ аллихузон 
цæмæдесаг мадзæлтти.

ЕСЕНАТИ Таймурази хеуæнттæ.

Зундгонд финсæг, æхсæнадон архайæг Цæликкати Темболати фурт Ахмæти райгурдбæл 26 сентябри æнхæст кæнуй авдинсæй анзи (1882-1928).
Зундгонд финсæг, æхсæнадон архайæг Цæликкати Темболати фурт Ахмæти райгурдбæл 26 сентябри æнхæст кæнуй авдинсæй анзи (1882-1928).

Фридрих НИЦШЕ (1844-1900), немуцаг философ: «Цæмæн гъæуй 
цæрун? – уæхæн фарстабæл æхецæн дзуапп раттунгъон ка 
иссæй, е ниббухсдзæнæй, «Куд цæргæ ’й?», зæгъгæ, фарстабæл 
цийфæнди дзуаппæн дæр...»

ÄÈÃÎÐ¨ №36. 2022 àíç. 

23 сентябрь - рухёни мёйё 

33

ЗУНДГИН ЗАГЪДМÆ МА ИГЪОСÆГ КУ УИДÆ!.. 

Уæд  дин  Хуцау  еу 
æнæхуцаумæ ку исмæст-
гун уидæ æма уодхæссæ-
гæн ку зæгъидæ:

–  Цо  æма  рамарæ 

еци лæги!..

–  Цæугæ  æма  еци 

лæги рамарæ!..

– Æма ’й айразмæ ку 

рамардтон?!

–  Нæ  ’й  рамардтай. 
’й  адæми 

Цæугæ  æма 
’хсæн агорæ, уоми кæмидæр æй…

Уодесæг  рацудæй  æма  агорунтæ  байдæдта… 
Фал æй нæ ирдта, ка ’й гъудæй, уой. Æцæг аллира-
уæн дæр уой æвзаг æма уой зундæй ке цæрунцæ, 
уой лæдæрдтæй. Хуцауи размæ исæздахтæй æма 
загъта:

– Дæ бæрзонддзийнадæ, æз айдагъдæр бауæр 

марун, зунд рамарун ба мæ бон нæй…

Еци  Уодесæгæй  тухгиндæр  разиндтæнцæ, 
айразмæ  æмæнтъери  рæстæгути  Уæрæсейæн 
æнай-æнойти  хецауеуæггæнæг  ка  рацæй,  уони 
хорнигулæйнаг  унаффæгæнгутæ.  Бантæстæй  син 
сæ  сæри  зунд  (уогæ  сæмæ  уæхæнæй  ба  ести  ад-
тæй?..)  ницъцъæлæ кæнун, еци æдулитæй испай-
да кæнун сæ æносон бæлди – Уæрæсе бунихæлд 
фæккæнуни  гъуддаги.  Уомæй  син  неци  рауадæй 
–  Уæрæсей  рæстзæрдæ  дзилли  зундæн  нецихузи 
ниммарæн  ес,  æма  тагъд  рæстæгути  бабæй  нæ 
æнæфæккеугæ хъаури бацæудзинан…

Жан-Поль  МАРАТ 

(1743-
1793),  цитгин  французаг  рево-
люций  архайæг:  «Адæмтæн 
сæхе тæрсундзийнадæ се ’фху-
æргутæн равгæ дæттуй хъада-
мантæ сæбæл бакæнунæн…»

Мах,  Уæрæсей  адæм,  тæр-

сагæ  ке  нæ  ан,  уой  æнæгъæнæ  дуйне  дæр  бæл-
вурдæй  зонунцæ.  Фал  уæддæр  дессаг  æй,  нæ 
кæддæри  алцæмæй  дæр  æнхæст  æма  тухгин 
бæстæ æмæнтъери рæстæгути зæууатмæ ка æр-
тардта, еци разамонгутæбæл хъоди бакæнуни бæ-
сти сæ сæ хъозæнттæ изæдтæ фестун кодтонцæ, 
номерæн мемориалтæ син аразунцæ… Уæд мах, 
кæд нæхе рæстзæрдæ дзиллæбæл нимайæн, уæд 
цæмæн нигъгъос ан, цæмæй тæрсæн?..

Исаак  НЬЮТОН 

(1643-
1727),  англисаг  номдзуд  ахур-
гонд:  «Кæд  иннетæй  уæлдай 
идарддæр  уидтон,  уæд  уомæ 
гæсгæ,  æма  лæудтæн  уæйуг-
дæрти усхъитæбæл…»

Мадта  нуриккон  хецаудзий-
нади  бæрзонддæр  рауæнти  бадгутæ  дæр  бæр-
гæ æрбадтæнцæ уæхæн усхъитæбæл – советон 
доги агъазиау æнтæстдзийнæдтæбæл. Æма уор-
дигæй кæд идæрдтæмæ ести уинунцæ, уæддæр 
айдагъдæр  сæхе  пайдайæн,  сæхе  уодæнцойнæ 
исонибон.  Фидибæсти  сагъæстæ  ба  сæ  гъудий 
дæр нæ ’нцæ.

Омар  ХАЙЯМ,  рагонпер-
сайнаг  поэт:  «Хуарздзийнадæй 
фудракæндæ  куд    нæ  игуруй, 
уотæ  фудракæндæй  дæр  ху-
раздзийнадæ  нæ  игуруй.  Уой 
равзарунæн ба нин лæвæрд æй 
адæймагон цæстингас…»

Кæд  уотæ  ’й,  уæд  мадта,  Уæрæсейæй  абони 
ка  фæлледзæги  ’й,  уонæн  нæ  Фидибæстæ  агъ-
азиау  хуæрзтæ  ку  фæцæй,  уæд  еци  хуæрзтæй 
цæмæн  райгурдæнцæ  еци  гадзирахаттæй  рацæ-
угути фудракæндтитæ, цæмæн сæмæ разиндтæй 
уоййасæбæл  фудæнхæ  сæ  Райгурæн  бæстæмæ. 
Уогæ  уæхæнттæн  Райгурæн  бæстæ  дæр  нæййес 
– фулдæр сайæни хæццæ син тæгæна кæми нив-
вæронцæ, е син исуй уæхæн…

ЕУГУР КУСТИТÆ ДÆР – АФОЙНАДÆБÆЛ

Уæрæсей  экономикон  ирæзти 
министри  хуæдæййевæг  Сергей  На-
заров  æрæги  ци  æмбурд  исаразта, 
уоми дзубандий зингæ æргом æздæхт 
æрцудæй  Цæгат  Кавкази  регионти 
экономикон  ирæзти  раззагдæр  про-
екттæмæ.

Цæгат  Иристони 

гъæуама  ци 
фондз  раззагдæр  проекти  æнхæст-
гонд  æрцæуонцæ,  уони  туххæй  рад-
зурдта республики Хецауади Сæрдар 
Дзанайти  Барис.  Сæ  еумæйаг  аргъ 
æй 64 миллиард соми. Цæгат Кавкази 
федералон  зилди  социалон-экономи-
кон ирæзти департаменти разамонæг 
Игорь  Храновский  куд  загъта,  уоте-
мæй аци анзи дуккаг квартæли Цæгат 
Иристон æ экономикон проектти сæй-
раг нимæдзтæ æнхæст кæнуй, æвде-
суй хуæздæр бæрæггæнæнтæ. 

«Агропромышленнон комплекс»-и 
ес  фондз  дæлпроекти,  сæ  хæццæ  ес 
«Хъазахъаг  хутор»  дæр.  Фæткъуй 
рæзбæлæстæ си ниййаразтонцæ 771 
гектари,  рæзæ  æфснайæн  исараз-
тонцæ  50  мин  тоннемæн.  Нуртæккæ 
си  фæлгонцадон  куститæ  кæнунцæ, 
æ  алфамбулайтæмæ  ин  зелунцæ. 
Гъаруæтти  комплекс  «Алани»  иса-

разунæн  радех  кодтонцæ  зæнхи  хай, 
æ  проектон-хæрзти  гæгъæдитæ  ин 
цæттæ  кæнунцæ.  Æрхонки  станици 
инженерон инфраструктури объекттæ 
цæттæ  кæнунцæ,  мадта  интеграцион 
агрохолдинг  «Аланий  æхсир»  дæр 
арæзт цæуй.

Балеркæсалгæдарæн  хæдзара-

дæ исаразунбæл дæр куст цæуй.

«Нæуæг  туристон  дестинацити 
ирæзт»-и проектæн ес дууæ дæлпро-
екти.  «Алани-парк»-и  фæзуати  бал 
исаразтонцæ  нади  æма  инженерон 
инфраструктурæ, 
гъæугæ  ефтонг-
гæрзтæ  балхæдтонцæ,  коммуника-
цитæ  аразунцæ,  бæлццæнттæласæн 
ауигъд над монтаж кæнунцæ. 

1,7 

километри  дæргъæн  лы-
житæбæл  бурæн  трассæ  аразун-
цæ.  Туристон-рекреацион  комплекс 
«Къæхтисæр»-æн специалисттæ иса-
разтонцæ  инженерон  хизтæ,  нади  еу 
хай  аразунмæ  бавналдтонцæ,  инне-
мæн проект кæнунцæ.

Нæ  республикæн  сæйрагдæр  æй 
«Мамисон»-и  проект  исаразун.  Нур-
тæккæ коми аразунцæ нæдтæ: тъунел 
æма  нади  дууæ  хайебæл  косунцæ. 
Исараздзæнæнцæ  си  къанатон  дууæ 

нади,  лыжитæбæл  бурæн  хуæнхон 
трассæ, сноупарк, фæззиндзæнæй ма 
си æндæр гъæугæ гъуддæгутæ дæр. 
Фæзуат инженерон фæрæзнитæй 
гъæуайгонд  æрцæудзæнæй,  уодзæ-
нæй си 700 бунатемæй фулдæр.

Дзанайти  Барис  куд  радзурдта, 
уотемæй  Дзæуæгигъæуи  аэропорти 
аразунцæ  нæуæг  аэровокзал,  æнда-
гон инженерон хизтæ си исæвардтон-
цæ,  бæстихаййи  медæггаг  куститæ 
кæнунцæ,  ефтонггæрзтæ  си  æвæ-
рунцæ.  Дзанай-фурт  куд  баханхæ 
кодта, уотемæй куститæ æнхæстгонд 
цæунцæ  пъланмæ  гæсгæ,  объект 
аци анзи кæрон исцæттæ уодзæнæй. 
Еугур  проекттæ  дæр  республикæн 
æнцæ  гъæугæ,  айдагъдæр  экономи-
кон  æгъдауæй  нæ  ’нцæ  ахсгиаг,  фал 
ма  син  социалон  ахедундзийнадæ 
дæр  ес.  Фæззиндзæнæй  нæмæ  7,5 
мин нæуæг кусти бунати. Республики 
разамунд  сæмæ  алкæддæр  сæ  гъос 
дарунцæ.

Уæрæсей экономикон ирæзти Ми-
нистрадæ  куд  байамудта,  уотемæй 
агропромышленнон  комплекси  иса-
рæзт тæккæ фулдæр косæн бунæттæ 
ратдзæнæй.

АДÆМИ ЦÆСТÆ УИНАГÆДÆР ÆЙ!..

ХИЦЦАГ ЦАРДМÆ ПАДДЗАХ ДÆР БÆЛЛУЙ!..

Æцæгæйдæр, алцæмæй æнхæст 
æма  зæрдрохс  цардæй  цæрун  ба  ке 
нæ  фæндуй.  Æма  еци  равгæй  абони 
хайгин ка нæма ’й, уонæй дæр кедæр-
ти уæгæ нæ мæлуй, кадæртæ ба, ци 
ес,  уобæл  исарази  уогæй,  уоййасæ-
бæл  си  не  ’руагæс  кæнуй,  исонибо-
ни  сæ  царди    æхцæуæндæр  æййив-
ддзийнæдтæ æрцæудзæнæй, е.

Уомæн  æвдесæн,  фонд  «Æхсæ-
надон  цæстингас»  æрæги  уæрæсей-
æгти  ’хсæн  ци  æрфарст  исаразта,  е. 
Куд уæмæ кæсуй, анзи æрдæг – анзи 
фæсте  цардиуагæ  Уæрæсей  ци  хузи 
раййевдзæнæй  æхе,  зæгъгæ,  ке  ба-
фарстонцæ, уони дзуæппитæ еумæй-
агæй  рауадæнцæ  мæнæ  ауæхæн 
(проценттæй).

* * *

Куд  уинæн,  уотемæй  æрфарст 
уæрæсейæгтæн  се  ’ртиккаг  хаййæй 
минкъийдæр  –  29%  –  сæ  зæрдæ 
дарунцæ,  анзи  æрдæгмæ  –  анзмæ 
цардиуагæ фæххуæздæр уодзæнæй, 
уобæл.  Сæрди  ци  æрфарст  арæзт 
æрцудæй, уоми ба адæми цæстингас 
зингæ  райгонддæр  адтæй  –  сæ  36% 
æууæндтæнцæ,  исонибони  хуæздæр 
ке уодзæнæй, уобæл.

29% – фæххуæздæр
29% – фæххуæздæр
              уодзæнæй
              уодзæнæй
17% – фæллæгъуздæр 
17% – фæллæгъуздæр 
            уодзæнæй
            уодзæнæй

32% – не ’рцæудзæнæй 
32% – не ’рцæудзæнæй 
             æййивддзийнæдтæ 
             æййивддзийнæдтæ 
22% – бæлвурд дзуапп 
22% – бæлвурд дзуапп 
             раттун мæ бон нæй
             раттун мæ бон нæй

Уогæ уобæл ка не ’ууæндуй, æма 
уавæр 
  фæффуддæр  уодзæнæй, 
уотæ  ка  нимайуй,  уони  бæрцæ  дæр 
фæмминкъийдæр  æй  (иссæй  17%; 
мартъий адтæй 28%, июни ба 18%).

Уой  хæццæ  алли  æртиккаг  дæр 
(32%)  куд  нимайунцæ,  уотемæй  ал-
цидæр байзайдзæнæй, нуртæккæ куд 
æй, уотемæй.

Уавæр кæд фæххуæздæр уодзæ-
нæй, уæддæр рæхги нæ, фал æртæ-
фондз  анзей  фæсте  –  уотæ  æнгъæл 
æнцæ æрфарст адæми 42%, сæ 12% 
ба  куд  нимайунцæ,  уотемæй  фæл-
лæгъуздæр  уодзæнæй,  25%  ба  неци 
æййивддзийнæдтæмæ  æнгъæлмæ 
кæсунцæ.

 Финддæс æма цуппаринсæй анзей размæ (1927 анзи 27 сентябри) Хъобангоми райдæдта Гизæлдони гидростанций арæзтадæ.
 Финддæс æма цуппаринсæй анзей размæ (1927 анзи 27 сентябри) Хъобангоми райдæдта Гизæлдони гидростанций арæзтадæ.

44

№36. 2022 àíç. 
23 сентябрь - рухёни мёйё 

ÄÈÃÎÐ¨

Амин ибн Фарис РЕЙХАНИ (1876-1940), ливайнаг финсæг: 
«Алли адæймагмæ дæр ес хуарздзийнади æстъæлфæн, кæций 
нæ хуссун кæнуй рæдуйуни фунук, цийфæнди бæзгин ку уа, уæд-
дæр. Алли адæймагмæ дæр изайуй уарзондзийнади æма æцæг-
дзийнади морæ, цийфæнди ку ниххæсса фудракæндти, 

лигъд  адæмæй  аци  анз  сæрди 
Цæгат Иристон ке исиуазæг код-
та,  уони  нимæдзæ  иссæй  фон-
дзсæдæ адæймагемæй фулдæр, 
се ’мбес – сувæллæнттæ. Арæзт 
син  æрцудæй  гъæугæ  социалон 
уавæртæ:  цæрæн  бунæттæ,  ху-
айраги  продукттæ,  уæледарæс, 
фиццаг æнæмæнгæ гъæугæ дза-
умæуттæ дæр.

Фиццаг бæнттæй фæстæмæ 
сæ  хæццæ  косун  байдæдтонцæ  
психологтæ,  арæзт  син  цудæй 
фæлладуадзæн  æма  социалон-
культурон мадзæлттæ. 

Скъоладзау 

гимнастикон 

кæстæртæн 
æвæстеуатæй  арæзт  æрцудæй 
ахур  кæнуни  фадуæттæ  дæр. 
Республики  спорти  министра-
ди  хъæппæресæй  спорти  гъуд-
дагмæ  сæ  гъос  ка  даруй,  еци 
сувæллæнттæ 
тренировкитæ 
байдæдтонцæ  Цæгат 
кæнун 
Иристони 
залти 
цæгатиристойнаг  сувæллæнтти 
спортивон  коллективти  хæццæ. 
Уæлдай  æргом  здæхт  цæуй,  ре-
спубликæмæ  сæхе  ’гъдауæй  ка 
’рцудæй,  еци    лигъд  адæммæ. 
Уони  нимæдзæ  дæр  иссæй  цал-
дæр    адæймагей  уæнгæ,  цæрун 
райдæдтонцæ  сæ зонгитæ æма  
хæстæгутæмæ.  Республики  со-
циалон  агъазади  Центри  минæ-
вæрттæ  исбæрæг  кæниуонцæ 
рæстæгмæ æрцæугути адристæ, 
сæ цардиуаги уавæртæ. Цæмæй 
гъæуагæ  ’нцæ,  циуавæр  агъаз 
син  бакæнун  гъæуй,  уой  исбæ-
рæг  кæнгæй,  гъæугæ  агъазгонд 
син æрцæуидæ. 

Еугуруæрæсеуон акци «Мах 
ан  еумæ»-йи  фæлгæти  респу-
блики  арæзт  æрцудæнцæ  гума-
нитарон  агъаз  æмбурдгæнæн 
республикæй 
бунæттæ.  Нæ 
гуманитарон  агъаз  рарвистон-
цæ  284  тоннемæй  фулдæр.  До-
нецки адæмон республикæ æма 
Лугански  адæмон  республики 
цæргутæн  Цæгат  Иристонæй 
æрвист  æрцудæй  æртæсæдæ 
тоннемæй фулдæр гуманитарон 
агъаз  –  еци  гъуддаг  исаразуни 
аллихузон  паддзахадон  ведом-
ствити  хæццæ архайдтонцæ ху-
мæтæг  граждæнтæ  æма  амал-
гъонтæ.

 КÆСТÆРБÆЛ АУОДУН – 
УОДÆНЦОЙНÆ

Нæ 

рагфидтæлтæй 

нин 
байзадæй  уæхæн  загъд:  «Кæ-
стæрæй  хестæрбæл  устурдæр 

ихæс  ес!..»  Æма  й,  æвæдзи, 
уотæ  лæдæрун  гъæуй,  кæстæ-
рæн  æ  сабийдоги  уоййасæбæл 
æ  бон  неци  фæууй  æ  карни  ха-
бæрттæ  аразунæн,  æма  уомæй 
æнæгъæнæй дæр ихæсгин исуй 
хестæр,  æ  царди  нæдтæбæл 
æй е гъæуама фæррæствæндаг 
кæна,  цæмæй  æ  исонибон  уа 
райдзаст æма æнтæстгин. Мæн-
мæ  гæсгæ,  уобæл  дзорæг  æй 
мæнæ аци таурæхъ дæр.

...Недзаманти  нæ  рагфид-
тæлтæ  сæ  æмзунд  æма  æм-
вæнди  фæрци  уоййасæбæл  сæ 
хъаури  адтæнцæ,  æма  син  ту-
хæгæнæг  тухæ  нæ  ирдта.  Уæд 
бабæй  сæмæ  еууæхæни  цидæр 
знаг лæборунтæ байдæдта, фал 
ин  нæ  рагфидтæлтæ  уæхæн 
бæрзæйсæттæн  нихкъуæрд  ра-
вардтонцæ,  æма  е  уайтæккæ  æ 
уавæр  балæдæрдтæй,  бафеда-
уæн,  зæгъгæ,  корун  райдæдта. 
Ци  минæвæртти  æрбарвиста, 
етæ  федауни  гъуддаг  арæзт  ку 
’рцудæй,  уæд  махонти  бафар-
стонцæ:

–  Мах  дес  кæнæн,  уе  ’нæ-
басæтгæ 
тухæбæл!..  Кæцæй  
уæмæ  цæуй  уойбæрцæ  хъаурæ 
æма  нифс?..  Басæттæн  уин  ку 
нæййес!..

–  Нæ  паддзах  ни  уотæ  до-

муй, – адтæй сæ дзуапп.

–  Æма  æ  хæццæ  фембæ-
лæн,  радзубанди  кæнæн  нæй-
йес?

–  Нуртæккæ  хусгæ  кæнуй. 
Ку райгъал уа, уæд, бæргæ, фал 
дзоргæ нæ кæнуй.

–  Уинун  нин  æй  уæддæр 
фæккæнун  кæнетæ,  –  ниллæуд-
тæнцæ федаугутæ.

– Хуарз, – загътонцæ фусун-
тæ æма цæйбæрцæдæр рæстæ-
ги  фæсте  еу  силгоймагæн  ра-
хæссун кодтонцæ æ нæуæгигурд 
биццеуи.

– Е æй нæ паддзах. Уой фе-
дæнбæл гъуди кæнгæй ан æнæ-
басæтгæ,  нифсгун.  Е  ни  домуй 
æхе  æма  æ  зæнхæ  гъæуай  кæ-
нун...

Аци  таурæхъ,  куд  тугъдон 
хабар,  уотæ  балæдæрæн  ес. 
Фал æцæгæй ба е уой æвдесуй, 
æма  нæ  адæммæ  фæлтæрæй-
фæлтæрмæ  тæккæ  агъазиуа-
дæр  гъуддагбæл  нимад  цудæй 
кæстæртæбæл  ауодун  –  уомæн 
æма  етæ  алкæмæн  дæр  æнцæ 
æ нифс, æ зæрдæдарæн, æ исо-
нибон...

 Цæгат Иристони рæстзæрдæ дзиллæ сæ гæнæнтæ æма рав-
гитæмæ  гæсгæ  агъаз  кæнунцæ  Донбасси  цæргутæн  æма  сæр-
магонд тугъдон операций архайæг уæрæсейаг æфсæддонтæн. 

Цæгат Иристони «Берæсувæллонгин бийнонти Еугонд»-и разамонæг ДЗОБЛАТИ 
Альбинæ, хуæрзауодæнæй ци сабийти барæвдудтонцæ, уони хæццæ.

АДÆМ КÆРÆДЗЕЙ НИФСÆЙ 
АДÆМ КÆРÆДЗЕЙ НИФСÆЙ 
ÆНЦÆ ЦАРДГЪОН...

1

гъæуама 

Раст  зæгъгæй,  би-
тирадæ  æмæ  хуæрзау-
одундзийнадæ  æнхæст 
кæнун 
еу 
бонбæл  ма  евгъуйа  –  е 
гъæуама  уа  адæймагæн  æ  уоди 
еудадзугон  домæн,  рæстзæрдæ 
адæймаг  æй  æхецæн  гъæуама 
нимайа æ цæргæ-цæрæнбæнтти 
æнæмæнгæ  æнхæсткæнуйнаг 
ихæсбæл.  Зæгъун  гъæуй  уой 
дæр, æма раст еци менеуæг нæ 
адæми  уодигъæди  фæлтæрæй-
фæлтæрмæ цитгийнагæй бæрæг 
дардта  æма  нерæнгæ  дæр  да-
руй...

«Махмæ хуæруйнаг 
дзаумæуттæбæл 
не ’ййевунцæ!..»

Уой  фæдбæл  нæмæ  æрæги 
дзубанди  рауадæй  нæ  республи-
ки  адæмон  финсæг  Даурати  Да-
мири  хæццæ,  æма  мин  ракодта 
еу хабар. Кæддæр ин еу кувди ци 
дзæбæх  зæронд  лæги  фарсмæ 
бадгæ  рауадæй,  е,  фингæбæл 
берæ  бæркæдтæ  фæууингæй, 
æримиста æ кæддæри мæгур са-
бийдогæ.  Æ  фиди  мади  туххæй 
мин мæнæ уæхæн цау радзурдта:
–  Тугъди  размæ,  1933  анзи, 
дан,  Уæрæсейæй  ардæмæ  ци  
адæм  лигъдæй,  уонæй  еуетæ 
бахъæрттæнцæ  сауæнгæ  Зин-
цъарæмæ  дæр.  Еу  бон  нин  нæ 
дуар  æрбахуаста  еу  силгоймаг, 
æ хæццæ  æ дууæ борсæр мин-
къий  биццеуи,  уотемæй.  Нæ 
фиди  мадæмæ  дзоруй,  мæнæ 
дæуæн  ка  бæззуй,  уæхæн  рæ-
сугъд фæсарæйнаг шарф нæмæ 
ес  æма  ’й  хуаллагбæл  æййе-
вæн.  Мæ  нана  сæ  медæмæ 
æрбахудта,  сæ  рази  син,  уæд 
пецæй  ке  райиста,  еци  тæвд 
кæрдзин  æрæвардта,  гъосини 

син  уæрмæй  æхсир  исхаста... 
Ду ку фæууидтайсæ, етæ куд зу-
дæхуæрд кодтонцæ, уой!..

Уæдмæ  иннæ  кæрдзин  дæр 
къæйбæл  æрæвардта,  иуазгу-
тæмæ  бакастæй  æма  сæ  сæ 
цæстингасæй  балæдæрдтæй,  ке 
нæма  бафсастæнцæ,  уой  дæр 
син  сæ  рази  æрсаста.  Фæллæ-
бурдтонцæ  бабæй  имæ.  Æртик-
каг  кæрдзин  ба  син  уорс  хæцъ-
ели  батухта,  уотæ  син  зæгъуй, 
кæрдзин  хъæбæр  хуайраг  æй 
æма,  дан,  уин  нур  бал  фагæ  ’й, 
кенæдта  уæ  ревæд  ахсæнтæ 
ести кæндзæнæнцæ.

Иуазгутæ 

исистадæнцæ, 
силгоймаг нанай æ гъæбеси æр-
бакодта,    æ  цæстисугтæ  æ  ро-
стæбæл  æруадæнцæ,  уотемæй, 
еци дессаги рæсугъд шарф фин-
гæбæл æрæвардта. Нана ин æй 
фæстæмæ æ къохи фæссагъта:
–  Махмæ  хуæруйнаг  дзау-

мæуттæбæл не ’ййевунцæ... 

Уобæл  æнзтæ  рацудæй. 
Тугъди  фæсте  бæнттæй  еуеми 
нин  фæссехуар  кадæр  нæ  кол-
дуар æрбахуаста. Æз имæ рака-
стæн. Бæрзонд борхелæ лæхъу-
æн афицери дарæси, æ реубæл 
цалдæр  хуæрзеуæги.  Æз,  дан, 
еухатт  тæвдæ  кæрдзин  æма  уа-
зал æхсирæй ке фæххинстайтæ, 
еци  уруссаг  биццеутæй  еу  дæн. 
Мæ  нанайæн  фæхъхъуритæ 
кодта,  уæдта  æ  къохи  ци  тухтон 
адтæй,  уой  райхалдта:  рæсугъд 
гъолæнттæ  сæрбæттæн  си  иси-
ста,  сауæнгæ,  дан,  æй  Берли-
нæй  исластон,  æхуæдæг  ин  æй 
æ  сæрбæл  æркодта.  Гъæуама, 
дан,  дæмæ  мæ  фазон  æнсувæ-
ри  хæццæ  иссудайанæ,  фал... 
Тугъди  фæммард  æй,      Эльби 
билгæрон ин мæхе къохтæй цирт 
искъахтон,  æцæгæлон  зæнхæ 

иссæй е ’носон бунат...

Нур  ба  мæ  нанай  цæсти-
сугтæ  е  ’нцъулдтæ  ростæбæл 
æргæр-гæр кодтонцæ...

Аци  хабармæ  гæсгæ  мæ 
зæрдæбæл  æрбалæудтæй,  хе-
стæртæй  куд  ес  фегъосæн:  раз-
дæри,  абонæй  берæ  тухстдæр 
рæстæгути  адæм  кæрæдзебæл, 
дан,  зингæ  еузæрдиуондæр  ад-
тæнцæ,  багъæуаги  кæрæдзе-
мæн  фæййагъаз  кæнунбæл  нæ 
аурстонцæ. Нур ба сæ дуæрттæ 
федар  æхгæнун  байдæдтонцæ, 
фиццаги  хузæн  сæмæ  хеуонау 
нæбал бауайдзæнæ... Аци загъд, 
æвæдзи, бустæги раст нæй. Гъо, 
берæ  цæмæйдæрти  кæрæдзе-
мæй  ниххецæнтæ  ан,  кæрæдзе-
бæл  уоййасæбæл  æхцул  нæбал 
ан...  Фал  е  фиццаг  бакасти  æй, 
æцæгæй  ба  багъæуаги  кæрæд-
зей фарсмæ æрбалæууæн, тухст 
уавæри  ка  бахауй,  ке  равгæ  куд 
фæууй,  уотæ  фæййагъаз  кæ-
нуй.  Уой  дæр  айдагъ  хеуæнт-
тæн  нæ,  фал  æцæгæлæнттæн 
дæр, хъæбæр идæрдтæй нæмæ 
ка  ’рбафтудæй,  уонæн  дæр,  нæ 
хуарздзийнадæн нин ескæд исд-
кæндзæнæнцæ,  уобæл 
зуапп 
æгириддæр  нæ  гъуди  кæнгæй. 
Уомæн  æвдесæн  –  нæ  дзиллæ 
мæнæ  фæстаг  рæстæгути  До-
нецки  æма  Лугански  цæргутæн 
куд зæрдиагæй агъаз кæнунцæ е 
дæр,  уæдта  уордигæй  нæмæ  ка 
исæфтудæй,  еци  лигъдонти  куд 
зæрдиагæй  исиуазæг  кодтан,  е 
дæр.  Еци  хабæрттæ  игъустгонд 
æнцæ,  фал  си  уæддæр  еу  цал-
дæрей кой ба ракæндзинан. 

ЛИГЪД АДÆМÆН  – 
ЗÆРДИАГ АГЪАЗ

Украинæ,  Лугански  æма  До-
нецки  адæмон  республикитæй 

цийфæнди ку фæййеуварс уа раст надæй, уæддæр.. Мæн медæ-
гæ дæр æма дæу медæгæ дæр ес æносон агъазиау сосæгдзийна-
дæ, кæций арфадæ нæ исрохс кæндзæнæй нæдæр нæуæг, нæдæр 
рагон курухондзийнадæ...»

ÄÈÃÎÐ¨

№36. 2022 àíç. 
23 сентябрь - рухёни мёйё 

55

Еци  æгъдау  æнхæст  кæнун 
уæлдай  ахсгиаг  æй  нури  цар-
дарæзти  –  рæстæгутæ  уæхæн 
æнцæ,  æма  сувæллонгин  бий-
нонтæй  хъæбæр  беретæ  æй-
йафунцæ  аллихузон  нæхъæр-
тондзийнæдтæ.  Раст  зæгъгæй, 
паддзахади  ’рдигæй  син  агъаз-
гонд  цæуй,  æ  равгитæ  кæмæн 
куд амонунцæ, уотæ сæмæ фæк-
кæсунцæ  хецæн  адæймæгутæ, 
коллективтæ,  хуæрзауодæн  ор-
ганизацитæ.  Еци  гъуддаг  бæл-
вурддæрæй  разиндтæй  скъо-
ладзаути  ахури  нæуæг  анзмæ 
цæттæ кæнуни рæстæг.

Зæгъæн,  берæ  рæстæгути 
нæмæ уæхæн арфиаг гъуддæгу-
тæ æнхæст кæнуй «Берæсувæл-
лонгин бийнонти Еугонд». Мæнæ 
нур  дæр  фиццаг  –  еуæндæ-
сæймаг  кълæсти  ахурдзаутæй 
æхсæзсæдемæй  фулдæремæн 
берæ  цæмæйдæрти  фæййагъ-
аз  кодта.  Уой  фæдбæл  æ  раз-
амонæг Дзоблати Альбинæ уотæ 
радзурдта:

–  Кæд  æма  раздæр  скъо-
ламæ  бацæттæ  кæнунæн  агъаз 
кæнианæ  фæндзæймаг  кълæсти 
уæнгæ  ахурдзаутæн,  уæд  аци 
анз  ба  рахастан  унаффæ  айдагъ 
кæстæркъласонтæн  нæ,  фал  хе-
стæркъласон сувæллæнттæн дæр 
фæййагъаз  кæнун.  Фиццагкъла-
сонтæн балæвар кодтан хизинтæ, 
дуккагæй  фæндзæймаг  кълæсти 
уæнгæ  ахурдзаутæн  балхæд-
тан  канцтоварон  ефтонггæрзтæ, 
фæндзæймагæй 
еуæндæсæй-
мæгти  уæнгæ  ахурдзаутæн  ба  – 
уæледарæс æма къахидарæс...

Аци  еугондæй  уæлдай  ма 
ахурдзау кæстæрти скъоламæ цæ-
унмæ  бацæттæ  кæнунæн  фаду-
æттæ исаразтонцæ нæ республи-
ки берæ аллихузон организацитæ. 
Сæ  еугуремæн  дæр  зæрдиагæй 
арфæ кæнæн – ци хуарздзийнадæ 
ракодтонцæ  кæстæртæн,  уомæй 
етæ  уодæнцойнæ  исаразтонцæ 
айдагъ  уонæн  æма  сæ  ниййергу-
тæн нæ, фал сæхецæн дæр.

АМОНДГУН УÆД 
Æ КАРНÆ!..

Берæ  бæнттæ,  мæйтæ  æма 
æнзти дæргъи  Донбасси цæргу-
тæ  æхсæвæй-бонæй  æнцойнæ 
нæ  зудтонцæ,  Украини  нацио-
нал-экстремисттæ  æвуд  адæми 
нихмæ  тох  кодтонцæ,  æбуалгъ 
миутæ  син  аразтонцæ.  Сæ  уа-
вæр  син  фæррæуæгдæр  кæну-

нæн  Уæрæсей  алли  регионти 
хæццæ  Иристон  дæр  æ  агъази 
къох бадардта уоми адæммæ.

Мæнæ уин идарддæр ци ха-
бар  ракæнуйнаг  ан,  уой  ба  нин 
ракой кодта журналист Цæгæра-
ти Жаннæ.

...Аци  анзи  мартъий  фиццаг 
бæнтти  нæ  республикæмæ  ци 
лигъд адæм иссудæй, уони хæц-
цæ адтæнцæ Еленæ Кольчугина 
æма  æ  еуæндæсанздзуд    кизгæ 
Каринæ  дæр.  Донецки  Адæмон 
Республикæй, сахар Ясиноватай-

Еленæ  æнгъæлдзау  ке  ад-
тæй,  уомæ  гæсгæ  ин  зиндæр 
адтæй  нæуæг  уавæрти  æхе  æр-
лæдæрунæн. Æ зæрдæ, ай-гъай, 
дзурдта æ бийнонтæмæ.

–  Ясиноватайæйи  байза-
дæнцæ  мæ  цардæмбал,  нæ  на-
натæ  æма  бабатæ.  Бæргæ  мæ 
нæ  фæндадтæй  уонæй  хецæн 
кæнун, æнæзонгæ, идард рауæн-
мæ цæун, фал уæддæр мæ сæри 
хецауи фæндони  хæццæ исарази 
дæн, – дзоруй Еленæ. – Аст анзей 
дæргъи  цардан  нæмгути  скъот 

Еленæ Кольчугина æ нæуæгигурд сабийи хæццæ. Нæ зæрдæ 
син зæгъуй, цæмæй сæ исонибон уа райдзаст, фæрнæйдзаг!..

æйи  ниууагътонцæ  сæ  цæрæн 
хæдзарæ,  сæ  уарзон  бийнонти. 
Исиуазæг  сæ  кодтонцæ  сувæл-
лæнтти  республикон  реабилита-
цион  центр  «Тæмиск»-и.  Иуазгу-
тæн бацæттæ кодтонцæ гъæугæ 
уавæртæ  –  гъар  æма  райдзаст 
цæрæн  бунæттæ,  афойнадæ-
бæл  хуæрзадæ  хуæруйнаг,  са-
бийтæн  хейерхæфсæнтæ  æма 
ахурæн гъæугæ гæнæнтæ.

æма  дзармадзанти  рæмугъдти-
тæй  нæхе  римæхсгæй.  Уавæр 
нæ  хуæздæр  кодта  æма  иссудан 
Иристонмæ.  Хъæбæр  имонауæй 
нæ  дарунцæ.  Арфиаг  ан  нæ  фу-
сунтæй.  Æруагæс  ми  кæнуй,  ке 
ралæудзæнæнцæ  еци  бæлдтаг  
бæнттæ,  бæстæ  басабур  уодзæ-
нæй, æма нæ райгурæн къонамæ 
ке раздæхдзинан, е. 

Ами  Цæгат  Иристони  æрцу-
дæй  амондгун  хабар  –  Еленæн 
12  июли    райгурдæй  биццеу.  Хе 
бæдоли  хузæн  ибæл  цийнæ  кæ-
нунцæ  еугурæй  дæр.  Амондгун 
ниййерæг  æ  сувæллони  фæл-
мæн  æхемæ  æрбалваста,  æ 
уарзт  æма  цийнæ  æвдесгæй. 
Æ  цæстингас  кæд  цардбæллон 
æй,  уæддæр  си,  æвæдзи,  берæ 
цидæр сосæгдзийнæдтæ дæр ес.  
–  Фондз  мæйей  размæ  æз 
зонгæ  дæр  нæ  кодтон,  Цæгат 
Иристон  кæми  ’й,  уой,  –  байд-
зулдæй силгоймаг. – Нур ба аци 
рæсугъд  республикæ  иссæй  мæ 
биццеуи райгурæн бæстæ. Теле-
фонæй  дзоргæй,  ном  æвзурстан 
нæ  нæуæгигурдæн,  æ  райгурæн 
бон  адтæй  Сугъдæг  Петр  æма 
Павели  имисæн  бон,  æма  ин 
равардтан  ном  Павел.  Ковæн, 

Еци арфиаг гъуддагмæ сæ агъази хай хæссунцæ Лескени гъæу-
бæстæ  дæр,  уæлдайдæр  фæсевæд  –  Донбассмæ  рарвистонцæ, 
сæхуæдтæ ке ‘рцæттæ кодтонцæ, уæхæн гуманитарон агъаз.

цæмæй Сугъдæг изæд уа æ гъæ-
уайгæнæг  цæргæ-цæрæнбонти. 
Игурæндонæй  нæ  ку  рафин-
стонцæ,  уæд  центр  «Тæмиск»-и 
косгутæ  исаразтонцæ  рæсугъд 
бæрæгбон,  –  шартæ,  музыкæ, 
деденгутæ...  Мæ  цийни  цæсти-
сугтæ нæбал бауорæдтон.

Мадæ  æма  сувæллони  æр-
цудмæ  бацæттæ  кодтонцæ  нæ-
уæг  уæттæ.  Алцæмæй  дæр  сæ 
исефтонг    кодтонцæ:  хуссæну-
ат,  диван,  телевизор,  уазалгæ-
нæн,  ес  си  ваннæ  æма  санузел, 
сувæллон  кæми  тоха,  уæхæн 
стъол,  манеж  (багъæудзæнæй 
æй  фæстæдæр),  дзаумæуттæ 
соргæнæн æма хæдзари гъæугæ 
æндæр  дзаумæуттæ.  Видеобас-
тдзийнади  фæрци  Ленæ  алли-
бон  дзоруй  æ  хеуæнтти  хæццæ. 
Уонæн  дæр  фадуат  ес,  минкъий 
Павели  куд  ирæзуй,  уой  фæууи-
нунæн.

Адæймаг ку райгуруй, уæд æ 
мади  губунæй  рахæссуй  цидæр 
хуæрзеуæг.  Минкъий  Павликæн 
æ  иуæнгти  уæд  ирон  нифс  æма 
æхсарæ. Иристон æй æ райгурæн 
бæстæ,  æма  ин  нæ  метсæр  ху-
æнхтæ,  Уæллагири  коми  кæдзос 
уæлдæф æвдадзи хуасæ уæнтæ!
* * *

Абони  ма  раст  уодзæнæй, 
фæккæсуйнаг адæмæн агъаз кæ-
нун  сæ  еудадзугон  куст  кæмæн 
æй,  уони  туххæй  дæр  хецæнæй 
зæгъун.

Уомæн  æма  тухст  уавæри 
ка бахауй, æма ин æ уавæр зæ-
ка  фæллæдæруй, 
диуагонæй 
уæхæн  адæймаг  æ  фарсмæ  ку 
балæууа,  уæд  ин  цæйбæрцæ-
бæл æнцондзийнадæ æрхæссуй. 
Уой фæдбæл  нин не ’хсæнадон 
уацхæссæг Хекъилати Земфирæ 
рахабар  кодта  мæнæ  ауæхæн 
хуарздзийнади туххæй.

ТОГ РАВАРДТОНЦÆ 
ТУГЪДОНТÆН

Кæронбæттæни  ба  ма  уин 
рахабар  кæнуйнаг  ан  еума  ар-
фиаг  гъуддаги  туххæй.    Цæвет-
тонгæ, Украини  сæрмагонд æф-
сæддон  операци  ку  райдæдта, 
уæдæй фæстæмæ нæ бæсти ре-
гионти цæунцæ аллихузон хуæр-
зауодæн  мадзæлттæ.  Уонæй  еу 
иссæй, «Донортæ – Донбассæн», 
зæгъгæ,  уæхæн  акци,  кæци  нæ 
республики  цудæй  æнæгъæ-
нæ  къуæрей  дæргъи.  Арæзт  ба 
æрцудæй    Цæгат  Иристони  раз-
амунди хъæппæресæй.
Дзæуæгигъæуи 

тогдæттæн 
станцæмæ,  иннæ  бæнттæй  игъ-
аугидæр,  еци  бæнтти  дзæвгарæ 
фулдæр  адæм  цудæй.  Сæрма-
гонд æфсæддон операций архай-
гæй,  уæззау  цæфтæ  ка  фæцæй, 
еци æфсæддонтæн тог раттунмæ. 
дохтир 
Цхурбати  Дианæ  куд  радзурд-
та,  уотемæй  нæ  республики  аци 
станцæ ’й еунæг æма си ес еугур  
фадуæттæ дæр æнæкъулумпий-
æй косунæн. 

Станций 

сæйраг 

–  Уæззау  сæйгитæ  дзæбæх 
кæнуни  мадзæлтти  тæккæ  сæй-
рагдæр  æй  тог,  –  баханхæ  кодта 
Дианæ.  –  Е  ку  нæ  фагæ  кæна, 
уæд  нециуавæр  хъазар  хуастæ 
фæййагъаз  уодзæнæнцæ  нези 
кенæ  æверхъау  фидбилизти  ба-

хауæг  адæмæн.    Станцæ  ефтонг 
кæнуй  Цæгат  Иристони  еугур 
сæйгæдæнттæ тог æма плазмæй. 
Сæрмагонд  æфсæддон  операци 
ку райдæдта, уæд нæмæ тог рат-
тунмæ  нæ  республики  алли  рай-
онтæй  цудæнцæ  донортæ,  уотæ 
дæр уидæ æма æнæгъæнæ бий-
нонтæй дæр.  Нæ нимадмæ гæс-
гæ  нæ  кадгин  донорти  нимæдзæ 
’й  1500  адæймаги  æма  ма  никки 
фулдæр кæнуй. 

Акций  архайдта  нæ  респу-
блики  Сæргълæууæги  æма  Хе-
цауади  Администраций  сæйраг 
консультант  Ларисæ  Саева.  Е 
загъта:

– Аци зин рæстæги гъæуама 
мах  нæ  тугъдонти  фарсмæ  æр-
балæууæн,  нæ  бон  цæмæй  æй, 
уомæй  син  фæййагъаз    кæнæн. 
Мæнмæ  гæсгæ,  уæхæн  хуæрза-
уодæн мадзæлтти гъæуама алли 
адæймаг дæр архайа... 

АГЪАЗГЪÆУАГÆГИНТÆ – 
ЦЪОППИДЗАГ, 
АГЪАЗГÆНГУТÆ – ÆСТÆН...

Нæ  радзубандий  кæрони  ба 
ма уин уæ зæрдæбæл æрлæуун 
кæндзинан  Хетæгкати  Къостай 
цардæй  еу  цау.  Тæрегъæдгæ-
нагæ  зæрдæ,  дан,  ин  адтæй.  Æ 
райгурæн  гъæу  Нарæй  е  ’мбал 
Дзанайти Садулли хæццæ сахар-
мæ  куд  цудæнцæ,  уотемæй  сæ-
бæл  рамбалдæй  еу  уосæ  бузур-
тæ  дарæси,  скъудтæ  дзабурти. 
Æ  рагъи  устур  уаргъ.  Къоста  ’й 
ку фæууидта, уæд æ игъæлдзæг-
дзийнадæ  æрбайсавдæй  æма 
исдзурдта:

–  Цума  кæд  фæййервæзд-
зæнæнцæ нæ хуæнхаг адæм аци 
гъезæмарæ цардæй?

Уоси  ку  баййафтонцæ,  уæд 
Къоста  бауорæдта  бæх,  исæ-
вардта ин æ уаргъ, уæдта æ дзип-
пити  фæййагурдта,  æма  имæ  ци 
фæстаг фондз соми адтæй, уони 
ин  балæвар  кодта,  дæхецæн  си 
дарæс балхæнæ, зæгъгæ.

Цæмæ  гæсгæ  райимистан 
аци  хабар?  Абони  дæр  царди-
уагæ  уæхæн  æведауцæ  иссæй 
æма адæмæй беретæ аллихузон 
нæхъæртондзийнæдти  фудæй 
зиндзийнæдтæ æййафунцæ. Сæ 
уавæртæ  сæхуæдтæ  фæххуæз-
дæр  кæнонцæ,  зæгъгæ,  уотæ 
дæр  сæ,  æвæдзи,  фæндуй,  фал 
син уомæн дæр гъæугæ равгитæ 
ес.  Нæ  дзиллæ  уæхæн  æнтъус-
нæги  ке  фудæй  бахаудтæнцæ 
æма нæ паддзахади æмæнтъери 
исаразгæй си уайсахат ка рабон-
гин æй, уони бон бæргæ ’й уавæр 
фæххуæздæр  кæнун.  Битиртæ 
иуарунæй  нæ,  фал  цардарæзт 
еумæйагæй  фæррастдæр  кæ-
нунæй.  Кунæг!  Уонæмæ  айдагъ-
дæр сæхе гъæздуг кæнуни сагъ-
æс ес...

Цума,  Къостай  зæрдихатти 
хузæн  хуæрзауодæн  менеуæг  
сæмæ  уæддæр  ескæд  фæззинд-
зæнæй?..  Миййаг,  уой  хузæн  сæ 
сæ  фæстаг  сомтæ  дæттун  ку  нæ 
гъæуй...  Уогæ  е  уоййасæбæл 
сагъæссаг æма хецæн дзубандий 
аккаг фарста ’й, уомæ гæсгæ  ба 
ибæл  æрдзоруйнаг  ан  нæ  газети 
хæстæгдæр номертæй еуеми.

Æрмæг мухурмæ бацæттæ 
кодта БИЧИЛТИ Алетæ

66

№36. 2022 àíç. 
23 сентябрь - рухёни мёйё 

ÄÈÃÎÐ¨

Цæгат Иристони Национ наукон киунугæдони æрæги арæзт æрцу-
дæй Библий презентаци нæ маддæлон æвзагмæ тæлмацгондæй. Аци 
киунугæ бацæттæ кæнунбæл берæ рæстæги дæргъи æновудæй ка 
фæффæллойнæ кодта, еци исфæлдистадон къуари иуонгти исхуар-
зæнхæгин кодтонцæ нæ республики паддзахадон хуæрзеугутæй.

кодтонцæ  кадгин  бæрæгбони  концер-
тон  программæ.  Æвдист  ма  си  æрцудæй 
«Алайнаг  киунугæдонæ»-йи  алли  киунуги 
туххæй дæр цубур кинонивтæ.

ЭРМИТАЖИ БÆНТТÆ – ИРИСТОНИ

Аланибæл  дзиуарæ  бафтауни1100  ан-
зей кадæн Цæгат Иристони арæзт æрцæуд-
зæнæнцæ Уæрæсей Паддзахадон Эрмита-
жи бæнттæ. Æ генералон директор Михаил 
Пиотровский уотæ зæгъуй:

– Хъæбæр зæрдæхцæуæнæй игон кæ-
нæн  Цæгат  Иристони  ауæхæн  культурон 
æма рохситауæн мадзал – Эрмитажи бæнт-
тæ. Нæ музейæн Кавказ æй ахсгиаг бунат, 
æма уой бавдесунæн ба нин заманай равгæ 
иссæнцæ,  Аланибæл  дзиуарæ  бафтауни 
1100  анзей  фæдбæл  ци  берæ  аллихузон 
мадзæлттæ  арæзт  цæуй,  етæ  –  уонæми 
архайгæй байархайдзинан, Эрмитаж ци æй, 
уой  берæвæрсугæй  республики  дзиллæн 
бавдесунбæл.  

Нæкæси,  уой  фæдбæл  уодзæнæй, 
Михаил  Пиотровский  Цæгат  Иристони  Хе-
тæгкати Къостай номбæл паддзахадон уни-
верситети ЮНЕСКО-йи зали 24 сентябри ци 
лекци бакæсдзæнæй, е дæр.

Программи  сæйраг  цау  исуодзæнæй 
равдист  «Алайнаг  паддзахади  хæзнатæ. 
Паддзахадон Эрмитажи æмбурдгæндтæй». 
Æвдист  си  цæудзæнæй  фондз  экспонати, 
Аланий истори æма культури циртдзæвæн-
тæ.  Рагондæр  си  æй  хъазар  авгин  къос, 
сугъзæрийнæ цъарæй конд зайæгой-геоме-
трион орнаменти хæццæ. Æвæрд æй дууæ 
фарсей ’хсæн.

Аци дзаумау нæ доги размæ III-II æно-
сти  искодтонцæ  мисийраг  зæрингурдтæ, 
æртасгутæ ба ’й иссирдтонцæ Мæздæгмæ 
хæстæг. Баст æй сæрмæтаг зундгонд лæг-
ти  байвæруни  æгъдауи  хæццæ.  Равдист 
искæндзæнæнцæ  музейти  æхсæн  проект 
«Алайнаг  паддзахади  хæзнатæ»-йи  фæл-
гæти.  Е  байгон  уодзæнæй  аци  анз,  дека-
бри,  уæдмæ  кæронмæ  рахъæртдзæнæн-
цæ  Аланибæл  дзиуарæ  бафтауни  1100 
анзи  исæнхæст  уни  фæдбæл  нисангонд 
мадзæлттæ.

Национ  музейи  Эрмитажи  бæнтти  ка-
дæн  косдзæнæй  лекторий,  паддзахадон 
музейи  косгутæ  лекцитæ  бакæсдзæнæнцæ 
Эрмитажи  археологон  æрмæг  æма  астæ-
уккаг æности хъумаци хæццæ куд косунцæ, 
ирайнаг æвзæгтæбæл дзорæг кавказаг æма 
Астæуккаг  Азий  адæмти  бастдзийнæдти 
туххæй,  рагон  хъобайнаг,  скифаг,  сæрмæ-
таг,  алайнаг  культуритæ  æма  византийаг 
киристон коллекцити туххæй.

Сувæллæнттæн  æма  студенттæн  На-
цион  музейи  бацæуни  фадуат  уодзæнæй 
нимæдзон фæрæзнити фæрци Эрмитажмæ 
бахъæртунмæ,  рагон  хузæкæнуйнади  æма 
Юпитери залтæмæ бацæунæн. Формат 360-
и  фæрци  фæууинæн  уодзæнæй  кинонивæ 
«Эрмитаж.  Историй  ранигъулд».  Сæйраг 
роли си рагъазта Константин Хабенский.

Ке бафæндæуа, уонæн равдесдзæнæн-
цæ музейи агъазиау æмбурдгæндти туххæй 
кинонивæ.

Бæрæгбони  мадзæлтти  фæрци  гъæу-
ама Цæгат Иристон æма Паддзахадон Эр-
митаж  бафинсонцæ  æмгустади  бадзурд 
дæр.

Юрий ЧАЙКА

Сергей МЕНЯЙЛОЙÆН равдист «Аргъауæнмæ над»-и 
туххæй дзоруй Национ музейи разамонæг ЦУЦИТИ Аслан.

«РАГОН АЛАНИ – КАВКАЗИ 
КИРИСТОНДЗИЙНАДИ ИГУРÆН...»

Уæхæн  гъуди  Уæрæсей  Федераций  Президенти  æнхæстбаргин  минæвар 
Цæгат-Кавказаг федералон округи Юрий Чайка баханхæ кодта, Аланибæл дзи-
уарæ  бафтаунбæл  1100  анзи  исæнхæсти  фæдбæл  æрæги  Дзæуæгигъæуи  ци 
сæрмагонд æмбурд арæзт æрцудæй, уоми.

Æ загъдмæ гæсгæ, рагон Алайнаг паддзахадæ ’й, Кавкази зæнхæбæл кири-
стондзийнадæ кæцæй парахат кодта, уæхæн игурæн рауæн. Æма арфиаг æй, 
абони аланти байзæддæгтæ сæ фидтæлти уодварни хæзнатæ ке гъæуай кæ-
нунцæ, еузæрдиуонæй сæбæл æновуд æнцæ. 

Æ гъудимæ гæсгæ: 
– Аланибæл дзиуарæ бафтауни 1100 
анзи юбилей киристон æхсæнадæн устур 
ахедундзийнадæ  кæмæн  ес,  уæхæн  бæ-
рæгбон æй. Алайнаг паддзахади политики 
фæрци  æ  зæнхæбæл  райдæдта  аргъау-
æнти  арæзтадæ  недзаманти.  Уæд  фæз-
зиндтæнцæ  рагон  амайгутæ  æма  регион-
тæ  ирæзтæнцæ,  культурæ  æма  рохсади 
центри хузи.

Юрий  Чайка  ма  баханхæ  кодта,  уо-
темæй  Аланибæл  дзиуарæ  бафтауни 
1100  анзей  фæдбæл  нисангонд  кадгин 
мадзæлттæн  сæ  агъазиаудæртæбæл 
нимад  цæунцæ  рагон  киристон  объектти 
реставрацион  куститæ,  культурон-рохса-
дон акцитæ, равдиститæ, графикон æма 
видео  æрмæгутæ  Аланти  рагон  паддза-
хади киристондзийнади историй туххæй.
Нæ  республики  Сæргълæууæг  Сер-
гей Меняйло еци æмбурди куд фегъосун 
кодта,  уотемæй  бæрæгбони  кадæн  ни-
сангонд  фондз  æма  инсæй  мадзалемæй 
нуриуæнгæ  æнхæстгонд  æрцудæнцæ 
цуппæрдæс:  анзи  дæргъи  никкидæр  ма 
æнхæстгонд  æрцæудзæнæнцæ  иннæ  еу-
æндæс  мадзали  дæр.  Се  ’хсæн:  наукон 
конференцитæ,  Национ  музейи  еудадзуг 
экспозицион  равдиститæ  аразун,  уæдта 
нæ культурон бунтæмæ ка хауй, еци объ-
екттæ реставраци кæнуни гъуддæгутæ.

Уагъд æрцудæнцæ почти зæрдæбæл-

дарæн маркæ, æфсæйнаг æхца. 

Бæрæгбони  мадзæлттæ  арæзт  æр-
цæудзæнæнцæ  айдагъ  Цæгат  Иристони 
нæ,  фал  Мæскуй,  Санкт-Петербурги  æма 
нæ бæсти æндæр рауæнти дæр. 

АРГЪАУÆНМÆ НАДБÆЛ 
ЦÆУГÆЙ – РÆСТВÆНДАГ!..

Аланибæл  дзиуарæ  бафтауни  кадæн 
Цæгат  Иристони  Национ  музейи  арæзт 
æрцудæй  къарти  равдист  «Аргъауæнмæ 
над».

Æ  байгон  кæнуни  мадзали  архайдта 
нæ республики Сæргълæууæг Сергей Ме-
няйло  æма  æ  радзубандий  куд  баханхæ 
кодта, уотемæй Иристони зæнхæбæл цæ-
рæг  дзиллæ  киристон  дин  ке  райстонцæ, 
е иссæй агъазиау историон цау. Æма уой 
лæдæргæй,  гъæуама  бæрнонæй  гъæуай 
кæнæн нæ адæми уодварни хæзнатæ, сæ 
бундорбæл аразæн нæ цардарæзти гъуд-
дæгутæ:

– Уæрæсей Президент загъта ахсгиаг 
гъуди:  гъæуама  нæ  уедæгтæмæ  раздæ-
хæн.  Нæ  истори,  не  ’гъдæуттæ,  нæ  цар-
диуагон  фæткитæ  ку  æййевæн,  уæд  нæ 
исонибон  ци  бундортæбæл  исаразæн  ес, 
етæ  нин  фесæфдзæнæнцæ…  Уæрæсе 
æй берæнацион бæстæ, алли адæмихатт 
дæр  бæрæг  дарунцæ  æ  хуæдхуздзийна-
дæй.  Аци  равдист  гъæуама  фæстаг  ма 
исуа, 24-25 сентябри фæсте дæр сæ гъæ-
уама кæнæн республики дæр æма бæсти 
æндæр рауæнти дæр. Адæмæн гъæуама 
радзорæн нæ историй, рæсугъд культури, 
гъæздуг уодварни хæзнати туххæй.

Равдист ку байгон æй, уæд æрбацæу-
æг адæм æрзилдæнцæ залбæл, фæууид-
тонцæ равдисти хузтæ. 

Фæууинæн  си  ес  дууæсæдæ  кусте-

мæй фулдæр.

«АЛАЙНАГ КИУНУГÆДОНÆ» – 
ÆНОСТИ ÆЦÆГГАДИ ÆВДЕСÆН
Аланибæл  дзиуарæ  бафтауни  1100 
анзи  исæнхæсти  фæдбæл  ци  берæ  ал-
лихузон мадзæлттæ нисангонд æрцудæй, 
уонæй еу адтæй сæрмагонд «Алайнаг ки-
унугæдонæ»  бацæттæ  кæнун.  Æма  еци 
агъазиау  гъуддаг  æнтæстгинæй  исæн-
хæст кæнун. Уой фæдбæл æрæги Цæгат 
Иристони  Тæбæхсæути  Балой  номбæл 
паддзахадон  академион  театри  арæзт 
æрцудæй цитгингæнæн  мадзал. Уой игон 
кæнуни  рæстæг  нæ  республики  Сæргъ-
лæууæг  Сергей  Меняйло  æ  радзубандий 
зæрдиагæй райарфæ кодта «Алайнаг киу-
нугæдонæ» исаразгутæн æма загъта:

– Ауæхæн дессаги фæрæзнæ нæмæ 
ке  фæззиндтæй,  е  ахсгиаг  гъуддаг  æй, 
уомæн  æма  «Алайнаг  киунугæдонæ»-
йæн ес æгæрон агъазиау зонадон, рохси-
тауæн,  гъомбæладон  ахедундзийнадæ. 
Киунугутæ  ’нцæ  аллихузон  –  наукон-по-
пулярон,  наукон-æртасæн  æма  аййева-
дон.  Етæ  бæлвурдæй  æвдесунцæ  нæ 
райгурæн бæсти, нæ адæми цардарæзти 
евгъуд  рæстæгути  æнæмæнгæ  зонуйнаг 
хабæрттæ  æма  цаутæ,  киристон  дини 
ахедундзийнадæ  не  ’хсæнади,  Иристон 
Уæрæсей  хæццæ  байеу  кæнуни  гъудда-
ги.  Киристон  дини  фæрци  Уæрæсе  æма 
Иристони паддзахæдти медастæу рахас-
тдзийнæдтæн æвæрд æрцудæй æностæ-
мæ  федарæй-федардæр  бундор.  Æма 
махæн, абони цæрæг дзиллæн, нæ ихæс 
æй багъæуай кæнун æма байамонун нæ 
Фидибæсти  истори,  уой  рæстдзийнадæ 
нæ кæстæртæн.

Сæрмагондæй байамонун гъæуй уой, 
æма аци ахсгиаг гъуддаг арæзт æрцудæй 
нæ республики мухури æма дзиллон ком-
муникацити  Комитет  æма  рауагъдадæ 
«Ир»-и хъæппæресæй. Зæгъун гъæуй уой 
дæр,  æма  «Алайнаг  киунугæдонæ»  ци 
æвддæс киунугемæй арæзт æй, уонæбæл 
ма  рæхги  бафтуйдзæнæй  еума  киунугæ, 
хуннуй «Моление о чаше», æ ниффинсæг 
æй Сæлбити Тамерлан.

«Алайнаг  киунугæдонæ»-йи  туххæй 
дзоргæй Алайнаг епископ Герасим загъта:
– Аци киунугутæ ’нцæ уæлдай цæмæ-
десагдæр,  уомæн  æма  син  ес  устур  ахе-
дундзийнадæ. Æвдесунцæ киристон дини 
рохситауæн  куст,  æнцæ  аллихузон  фин-
сгути хъæппæресæй финст. Гъулæггагæн, 
сæ тираж устур нæй, фал мæ зæрдæ да-
рун, тагъд рæстæги уой фæффулдæр кæ-
нунбæл архайд ке ’рцæудзæнæй, уобæл.

Мадзали  архайæг  дзилли  зæрдитæ 
сæ  аййевадæй  барохс  кодтонцæ  Мари-
инаг  театри  Цæгат  Иристони  филиали 
артисттæ  æма  музыканттæ,  республики 
Паддзахадон  филармоний  зартæгæнæг 
нæлгоймæгти  къуар,  Хонсар  Иристонæй 
аййевади  минæвæрттæ  дæр  бацæттæ 

Дæс æма æхсæзинсæй анзей размæ (1892 анзи) Дзæуæгигъæуи цæрæг ирæнттæ сæхе харзæй сахари хонсар-искæсæйнаг кæрони исаразтонцæ 
Дæс æма æхсæзинсæй анзей размæ (1892 анзи) Дзæуæгигъæуи цæрæг ирæнттæ сæхе харзæй сахари хонсар-искæсæйнаг кæрони исаразтонцæ 
аргъауæнгонд. Исхудтонцæ ’й «Нæуæг дзиуарæ».
аргъауæнгонд. Исхудтонцæ ’й «Нæуæг дзиуарæ».

Ярослав ГАЛАН: «Украини фудгæнæг гитлерон лæгмартæ æма сæ агъ-
азгæнгутæ, Фидибæстæ дæр кæмæн нæййес, адæймаги хауæццæгтæ, 
етæ равзурстæнцæ историй фæсдуар, кæцæй ес айдагъдæр еунæг 
над – æгадæ æма æносон иронхуати над...» Уæхæн уодзæнæй, нуриккон 
Украини сабур цард ка низманста, уони карнæ дæр...

ÄÈÃÎÐ¨ №36. 2022 àíç. 

23 сентябрь - рухёни мёйё 

77

очерки ирдæй бавдиста, контрреволюций 
еугур  сау  тухтæ  дæр  кæд  сæ  бицъинæг 
тудтонцæ  ССР  Цæдеси  фудкойтæ  кæну-
нæй, уæддæр фæллойнæгæнæг адæмтæ 
ба  федарæй  æруагæс  кæнуй,  е  сæ  зæр-
дæдарæн  ке  æй  сæ  хуæздæр  исонибон-
мæ бæлгæй.

Ярослав Галан алкæддæр æвæллай-
гæй тох кодта украинаг æма уруссаг, иннæ 
советон  адæмти  æнсувæрон  еудзийнади 
сæрбæлтау.  Е  æргом  кодта  æма  ходуй-
наги  игакæ  æвардта  украинаг  буржуазон 
националисттæбæл.  Украинаг  буржуазон 
националисттæ  цъифкалæн  кодтонцæ 
цитгин  уруссаг  адæмбæл  æма  фæлтæ-
рæнтæ  кодтонцæ  Уæрæсей  адæми  хæц-
цæ  Украини  фæллойнæгæнгути  лимæнд-
зийнадæ  фехалунбæл.  Финсæг  дзурдта, 
зæгъгæ, украинаг адæм арази некæд уод-
зæнæнцæ хорнигулæни фарс лæууни уа-
гæбæл нæдæр Грушевскийи хæццæ, нæ-
дæр  Выговскийи  хæццæ,  нæдæр  Мазепи 
хæццæ.  Е  нæ,  фал  рагон  рæстæгутæй 
фæстæмæ украинаг адæм сæ цæстингас 
æздахтонцæ Мæскумæ, уруссаг адæммæ. 
Украинаг адæм алкæддæр уруссаг адæми 
нимадтонцæ сæ райгургæ ’нсувæрбæл.

1939  анзи  сентябри  бæнтти  Хорнигу-
лæн  Украинæ  польшæйаг-шляхти  цагъ-
ардзийнадæй  уæгъдæгонд  ке  ’рцудæй, 
уобæл финсæг исæмбалдæй куд æ царди 
зæрдиаг гъудий исæнхæстбæл, куд фæл-
лойнæгæнгути дæргъвæтийнæ æма æнæ-
бафедаугæ  тохи  цийнæдзийнади  бæрæг-
гæнæнбæл. 

 Устур Фидибæстон тугъди райдайæни 
размæ Галан ци уадзимистæ ниффинста, 
етæ еугурæйдæр дзорæг æнцæ уомæн е 
’стур  разæнгарддзийнадæбæл  æма  урух 
цæстирахастбæл.  Финсæг  куд  финста, 
уотæ еци разæнгарддзийнадæ адтæй уо-
мæн, æма «æности дæргъи æфхуæрд ка 
адтæй, еци зæнхæбæл райдæдта нæуæг 
догæ – сæребарæдзийнади, амонди æма 
адæмти гъæздугдзийнади догæ».

Устур  Фидибæстон  тугъди  æнзти 
Ярослав  Галан  куста  тугъдон  журнали-
стæй  фронтти  радиостанцити  коммента-
торæй. Искурдиадæгин публицист уогæй, 
е  радиоигъосуйнæдти  кодта  æцæг  тугъ-
дон  тох.  Галан  алкæддæр  нихкъуæрд 
лæвардта  фашистон  пропагандистон 
цъифкалæнгæнгути  мæнгард  дзубанди-
тæн, ходуйнаги игакæ æвардта гитлерон 
«нæуæг  æгъдаубæл»,  рæстæгмæ  окку-
пацигонд  ка  ’рцудæй,  еци  территорий 
фæллойнæгæнгутæмæ  дзурдта  тохмæ, 
нифсгун  сæ  кодта,  знагбæл  уæлахезд-
зийнадæ тагъд къохи ке бафтуйдзæнæй, 
уомæ.  Финсæг  æ  исфæлдистадæй  бæр-
зæйсæттæн  цæфтæ  кодта  фашистон 
лæборгутæн  æма  уони  цъамар  фæсд-
зæуинттæн – украинаг буржуазон нацио-
налисттæн.  Галан  дзурдта,  зæгъгæ,  фа-
шистон  лæборгутæн  бунат  кæми  уидæ, 

Аци  циртдзæвæн  Я.  Галанæн  æвæрд 
адтæй  сахар  Львови,  фал  æй  Укра-
ини  нури  нацисттæ  евгъуд  æноси 
90-аг æнзти ниддæрæн кодтонцæ.

украинаг  зæнхæй  еу  уæхæн  улинкъæ 
дæр нæййес. 

Исфæлдистади гъуддаги Ярослав Га-
лани къохи устур æнтæстдзийнæдтæ баф-
тудæй тугъди фæсте рæстæги. Ньюрнбер-
ги  фашистон  тугъдон  фудгæнгутæн  куд 
тæрхон  кодтонцæ,  уой  туххæй  уомæн  æ 
уадзимистæ зундгонд æнцæ еугур дуйней 
дæр.  Æ  уадзимисти  æргомгонд  цæунцæ 
америкаг-англисаг империалистти фудра-
конддзийнæдтæ  сабурдзийнадæуарзагæ 
адæмти  нихмæ,  æ  берæ  тухгин  финст 
статьятæ,  памфлеттæ  æма  фельетонтæ. 
Етæ арæзт адтæнцæ Ватикани æма укра-
инаг  буржуазон  националистти  нихмæ. 
Дуккаг  дуйнеуон  тугъди  фæдфæди  нæу-
æг  тугъд  райдайуни  тасдзийнади  туххæй 
дзоргæй, Галан амудта, зæгъгæ, америкаг 
империализм «æййевдзæнæй æ тактикæ, 
фал  е  æ  исконд,  æ  сирди  цæсгон  некæд 
фендæрхузон  кæндзæнæй.  Фашизм  æй 
уомæн æ æнæфæххецæнгæнгæ хай æма 
идарддæр  дæр  æй  реалон  тасдзийнадæ. 
Еци  гъуддаг  ба  махæй  алкæбæл  дæр 
æвæруй  ихæс,  еудадзуг  æма  æнæхати-
рæй  реакций  нихмæ  цæмæй  агъазиауæй 
тох кæнæн, уой фæдбæл...»

(Æ еци загъдæй Ярослав Галан цæй-
бæрцæбæл  раст  адтæй,  е  ба  æверхъау 
хузи рабæрæг æй абони – Украини фудра-
кæндæй цидæриддæр цæуй, уони аразуй 
АЕШ-и  разамунд  æ  нигулæйнаг  хъозонти 
хæццæ. – Ред.)

Ярослав  Галани  –  финсæги-тохгæ-
нæги,  советон  адæми  еузæрдиуон  фурти 
уадзимистæ  хъæбæр  бауарзтонцæ  еугур 
адæм, æ æхседгæ исфæлдистадæ иссæй 
советон литератури аййевдзийнадæ.

Юрий МАЛЬНИЧУК

РЕДАКЦИЙÆЙ.  Ярослав  Галан  æ 
рæстæги  федарæй  уотæ  дзурдта, 
зæгъгæ, фашистон лæборгутæн бунат 
кæми уайдæ, украинаг зæнхæбæл еунæг 
уæхæн  улинкъæ  дæр  нæййес.  Гъулæг-
гагæн,  æ  еци  загъд  нæ  фæррæстмæ  ’й 
–  Украини  нуриккон  нацисттæ  си  абони 
гъавунцæ  сæ  фашистон  æгъдæуттæ 
ниввæрунбæл.  Фал  си,  баруагæс  уи  уæд 
неци  рауайдзæнæй,  уомæн  æма  аци 
бæсти  рæстзæрдæ  дзиллæ  гъæуама 
хъаурæгиндæр разиннонцæ. Æма си ису-
æлахезон уодзæнæй Я.Галани мæнæ ау-
æхæн  загъд:  «Ес,  феронхгæнæн  кæмæн 
нæййес,  уæхæн  гъуддæгутæ.  Махæй, 
украинаг  адæми  нури  фæлтæртæй,  ка 
феронх  кæндзæнæй  уой,  æма  тæккæ 
тæссагдæр  уавæри  ку  адтан,  уæд  мах 
фарсмæ  нæ  тохи  ке  æрбалæудтæнцæ 
цитгин  Уæрæсей  фурттæ,  хумæтæги 
хуарз  адæмтæ,  тогмæ  æма  карнæмæ 
гæсгæ  махæн  не  ’нсувæртæ  æма  мах, 
фиццагидæр, уони фæрци ке цæрæн æма 
ке цæрдзинан куд адæм, куд бæстæ, куд 
паддзахадæ...»

Уотæ  бæргæ  гъæуама  адтайдæ,  
фал,  адтæй  нæ  адтæй,  уæддæр    Укра-
ини  разамундмæ  байервазтæнцæ,  Ярос-
лав  Галан  ке  нихмæ  тох  кодта,  уони 
байзайæггæгтæ, æма еугæндзонæй ар-
хайун  байдæдтонцæ,  цæмæй  украинаг 
адæмæй феронх уа сæ рæстзæрдæ фур-
ти аци гъуди...

Еци  байзайæггæгтæмæ  фагæ  нæ 
фæккастæй  Украини  рæстуодæй  па-
триот  Ярослав  Галани  знæгтæ  æвер-
хъауæй  ке  рамардтонцæ,  æма  ма  си 
етæ дæр  сæ маст есун байдæдтонцæ. 
Æ  циртæй  ин  фæггириз  кодтонцæ,  æ 
райгурæн зæнхæбæл ин Советон доги ци 
циртдзæвæнтæ  æвæрд æрцудæй, уони 
ниддæрæн кодтонцæ...

...Рацæудзæнæй цæйбæрцæдæр рæ-
стæг,  æма,  федарæй  æруагæс  кæнуй, 
Украини цардарæзт æ кеми ке æрцæуд-
зæнæй,  нæуæгæй  бабæй  си  исцитгин 
уодзæнæй  æ  номдзуд  фурт  Ярослав  Га-
лан, æ рæстеуæг гъудитæ дзиллæн ису-
одзæнæнцæ зундамонæг æма рæствæн-
даггæнæг.

Ярослав ГАЛАН æ косæн уати.

РЁСТЗЁРДЁЙ ТОХ КОДТА 
РЁСТАДИ СЁРБЁЛТАУ
РЁСТАДИ СЁРБЁЛТАУ

Украинæ  æ  нуриккон  разамунди 
æверхъаудзийнади  фудæй  ци  фид-
билизтæ  æвзаруй,  уомæ  гæсгæ  æри-
мисун  гъæуй  уой  дæр  æма  украинаг 
национализм  цæйбæрцæбæл  тæссаг 
æй,  уобæл  æндиудæй  ка  дзурдта, 
æвæллайгæй  еци  фидбилизаг  фæз-
зинди нихмæ ка тох кодта, еци рæст-
зæрдæ адæймæгути. Уонæй еу адтæй 
æнæгъæнæ дуйнебæл зундгонд украи-
наг  финсæг  æма  публицист  Ярослав 
Александри  фурт  Галан  (1902-1949). 
Уæлдайдæр ба уомæ гæсгæ дæр, æма, 
еуемæй  æ  райгурдбæл  исæнхæст 
æй  æхсæзинсæй  анзи,  иннемæй  ба,  æ 
уадзимистæ  ин  бакæсгæй,  бæлвурд-
дæрæй  лæдæрд  уодзæнæй,  Украинæ 
æ  абониккон  æнæрай  уавæри  æнай-
æнойти  равзурдæй  æви  имæ  рагæй 
цудæй;  сæйрагдæр  ба  –  еума  хатт, 
никки растдæрæй лæдæрд уодзæнæй, 
абони  Уæрæсей  æфсад  уоми  ци  сæр-
магонд  тугъдон  мадзали  архайуй,  е 
Украини дзилли сабур цардарæзт æма 
сæ  райдзастдæр  исонибони  сæрбæл-
тау ке æй, е. 

Ярослав Александри фурт Галан рай-
гурдæй  1902  анзи  цæрæн  бунат  Дынови, 
Перемышльмæ  хæстæг,  службæгæнæги 
бийнонти  ’хсæн.  Галани  æвзонги  æнзтæ 
адтæнцæ  уæззау  æма  æнкъард.  Уомæн 
æ фиди фæсте зилдæнцæ Австрий хеца-
уадон  оргæнтæ,  уруссæгтæмæ  хæлард-
зийнади  цæстингасæй  ке  кастæй,  уой 
туххæй. Фиццаг дуйнеуон тугъди рæстæги 
Галанти  бийнонтæ  эвакуаци  искодтонцæ 
Уæрæсей  идард  фæсфронтмæ.  Ярослав 
æ  бийнонти  хæццæ  бахаудтæй  Ростов-
Дони  билæмæ  æма  уоми  ахур  кæнунмæ 
бацудæй уруссаг гимназимæ.

Уæрæсей  ци  ’ртæ  анзи  фæцæй,  етæ 
устур ахсгиаг адтæнцæ дуйнемæ федæни 
финсæги  цæстингас  ниффедар  кæнуни 
гъуддаги. Ярослав Галан ахур кодта урус-
саг  æвзаг  æма  литературæ,  революцион 
цаутæ  фæууидта  æхе  цæститæй.  Еци 
революцион  цаутæ  арф  ниххизтæнцæ 
æвзонг биццеуи зæрдæмæ, уой фæсте ба 
еци  цаутæ  аййевадон  æгъдауæй  æвдист 
æрцудæнцæ финсæги уадзимисти.

Ярослави  астæуккаг  ахургонддзий-
надæ  райсун  багъудæй  панти  Польший 
уавæрти,  польшæйаг  гимназий.  Еци  гим-
назий  Галан  хъæбæр  раст  исхудта,  ре-
шеткитæ кæми нæййес, уæхæн ахæстдо-
нæ. Кæд материалон æгъдауæй хъæбæр 
лæгъуз  уавæрти  адтæй,  уæддæр  Галан 

уой фæсте ахур кæнунмæ бацудæй Вени 
университетмæ.  Е  Вени  райдæдта  æ 
революцион  архайд,  бацудæй  Украини 
косгути  æмбаладæмæ,  архайæг  адтæй 
демонстрацити.    Дууæ  æма  инсæй  анзи 
ибæл цудæй, уотемæй Ярослав Галан ис-
сæй Коммунистон партий иуонг.

Кракови университети филологон фа-
культети  ахур  кæнгæй,  Галан  активонæй 
архайдта Польши æма Украини студентти 
прогрессивон  змæлди.  Раст  еци  æнзти 
райдæдта уомæн æ литературон архайд. 
Университет  каст  ку  фæцæй,  уой  фæсте 
Ярослав Галан райста польшæйаг æвзаги 
æма литератури ахургæнæги бунат Луцки 
хецæн  украинаг гимназий.  Фал  е  ахургæ-
нæгæй  берæ  нæ  фæккуста.  Галани  ур-
нундзийнæдтæ, уой журнал «Викнама» ке 
финста, етæ нæ цудæнцæ гимназий бур-
жуазон-националистон  разамунди  зæр-
дæмæ æма еци разамунд финсæги рацох 
кодта æ кустæй.

Уæдæй  фæстæмæ  Ярослав  Галан 
еудадзуг  æма  æдзох  кодта  революцион 
архайд,  æрлæудтæй  финсæг-тохгæнæги 
надбæл.  Е  ниффинста  къуар  пьеси.  Еци-
еу рæстæги Галан адтæй публицист дæр, 
украинаг буржуазон националисттæн, кле-
рикализмæн  æма  империалистон  реак-
цийæн  бæрзæйсæттæн  цæфтæ  кæнгæй. 
Фашистон  гумерити  хæрам  миутæн  дзу-
апп дæтгæй, Ярослав Галан æ статьятæй 
еуеми  финста,  зæгъгæ,  е  алкæддæр  æн-
хæст  кæндзæнæй  æ  къласон  ихæс  æма 
æнæхатирæй  тох  кæндзæнæй  æргом 
æма сосæг фашизми нихмæ.

Ярослав Галан æхсаргинæй тох кодта 
æ адæми сæребарæдзийнадæ æма амон-
ди  сæрбæлтау,  уонæн  сæ  карз  знæгтæ 
–  польшæйаг  шляхти,  украинаг  буржуар-
зон  националистти,  немуцаг  фашистти, 
америкаг-англисаг империалистти нихмæ, 
дуйнеуон реакций Ватикани лæггадæгæн-
гути нихмæ. 

Галан устур байвæрæн бахаста сове-
тон цардарæзти æцæгдзийнадæ æма агъ-
азиау æнтæстдзийнæдтæ раст æвдесуни 
гъуддагмæ.  Уæди  рæстæги  ССР  Цæдеси 
туххæй  æ  берæнимæдзæ  знæгтæ  хæлеу 
кодтонцæ  цъамар  цъифкалæн  дзубанди-
тæ,  мæнгарддзийнадæ.  Æма  адæймаг 
гъæуама  адтайдæ  бæгъатæр,  цæмæй 
карз террори æма уæхæн мæнгард цъиф-
калæн  кæнуни  уавæрти  загътайдæ  раст 
дзубанди  Советон  бæсти  туххæй.  Галан 
адтæй, 
уæхæн  æскъуæлхтдзийнадæ 
равдесуни  хъаурæ  кæмæ  адтæй,  уæхæн 
адæмтæй.  «Львов  накануне»,  зæгъгæ, 

Дæс  æма  æхсæзинсæй  анзи  æнхæст  кæнуй  аци  анз  номдзуд  финсæг  æма  æхсæнадон  архайæг  Гатути  Алексейи  фурт  Дзахай  райгурдбæл 
Дæс  æма  æхсæзинсæй  анзи  æнхæст  кæнуй  аци  анз  номдзуд  финсæг  æма  æхсæнадон  архайæг  Гатути  Алексейи  фурт  Дзахай  райгурдбæл 
(1892-1938).
(1892-1938).

88

№36. 2022 àíç. 
23 сентябрь - рухёни мёйё 

ÄÈÃÎÐ¨

 Чжан ЧАО, рагонкитайаг зундилæг: «Æригон биццеу киунугутæ кæсуй, цума 
мæйæмæ арф къагъдæй кæсуй, уой хузæн. Рæстæмбес кари лæг киунугутæ 
кæсуй, цума мæйæмæ сæ тургъæй кæсуй, уой хузæн. Зæронд лæг киунугутæ 
кæсуй, цума дзатмабæл бадуй æма  мæйæй  æ зæрдæ ирайуй,  уой хузæн. Ка 
куд бæрзонддæр рауæн æй, уоййасæ арфдæр лæдæруй киунугути финститæ...»

ЗОНУЙНАГ

ИСОНИБОНИ 
ПЕНСИЕСГУТИ 
УОДÆНЦОЙНÆН 
Цæгат  Иристони  кустдæттæг  ор-
ганизацитæ  аци  анзи  райдайæнæй 
нуриуæнгæ  фæййагъаз  кодтонцæ  115 
адæймагемæн  пенси  райсуни  туххæй 
гæгъæдитæ бацæттæ кæнуни гъуддаги.
Еци адæймæгутæ ци организацити 
косунцæ,  етæ  бадзурдтæ  исаразтон-
цæ  Пенсион  фонд  æма  кадрти  служби 
хæццæ,  гъæуайгонд  ка  цæуй,  уæхæн 
бастдзийнади каналти фæрци æма ба-
цæттæ  кæнунцæ,  пенсимæ  рацæуни 
рæстæг  кæмæн  æрхъæртуй,  уонæн 
гъæугæ гæгъæдитæ.

Уой  хæццæ,  пенсий  рацæуйнаг 
ка  æй,  уонæй  алкедæр  гъæуама  ра-
гацау  лæмбунæг  æркæса,  индивиду-
алон  лицевой  хигъд  ке  хонунцæ,  уой 
рафинститæмæ  (Пенсион  фонди  кенæ 
паддзахадон  лæггæдти  сайтти  хе  къæ-
бинети  электронон  хузи)  æма  аразий 
дзуапп  финстæй  исаразун.  Кæцидæр 
бæрæггæнæнтæ си ку нæ разиннонцæ, 
уæд  уони  ба  Фонди  специалисттæ  сæ-
хуæдтæ  байагордзæнæнцæ,  архивтæ 
æма  организацитæмæ  домæн  (запрос) 
барветгæй.

Абони  уæнгæ  нæ  республики  402 
кустдæттæг организаций Пенсион фон-
ди  хæццæ  бадзурд  исаразтонцæ  элек-
тронон  æмгустади  туххæй  æма    уоте-
мæй ардæмæ æрветунцæ косгутæн сæ 
пенси  иснисан  кæнуни  фæдбæл  гъæу-
гæ гæгъæдитæ.

Пенсион  фонди  цæгатиристой-
наг  дæлхайадæ  коруй  нæ  республики 
кустдæттæг  организацитæй,  цæмæй 
бæрнондæрæй аци гъуддагмæ се ’ргом 
раздахонцæ æма фонди оргæнти хæц-
цæ  электронон  бастдзийнади  æмгуст 
кæнонцæ,  сæ  косгутæй  пенсимæ  ка 
цæудзæнæй, уони гæгъæдитæ рæвдзæ 
кæнуни гъуддаги.

Уæрæсей  Пенсион  фонди  цæга-
тиристойнаг  регионалон  бастдзийнади 
телефонти  номертæ:  8-800-600-03-71, 
51-80-92  (косгæ  бæнтти  9  сахаттемæй 
18  сахаттей  уæнгæ,  майрæнбони  ба  – 
9 сахаттемæй 16 сахатти æма 45 минут-
тей уæнгæ).

КЪНАТТАТИ Маринæ

Бекъойти Янæ

Светланæ Макаренко æма Иван Ковалев.

СЁ ЁНОВУД ФЁЛЛОЙНЁ – АРФИАГ

Дессаги  федауцæ  мадзал  æрæги 
арæзт  æрцудæй  сахар  Пятигорски  –  ами 
рахецæн æй Еугуруæрæсеуон ерис «Мад-
дæлон  æвзаг  æма  литератури  хуæздæр 
ахургæнæг  2022  анзи»  кæронбæттæни 
æркаст.

Уæлдай  æхцæуæн  ба  нин  е  æй,  æма 
хуæздæрбæл  нимад  æрцудæй  Дзæуæ-
гигъæуи  Алайнаг  гимназий  ирон  æвзаг 
æма  литератури  ахургæнæг  Бекъойти 
Янæ.  Уой  туххæй  ин  Республикæ  Цæгат 
Иристон-Аланий  Сæргълæууæг  Сергей 
Меняйло  арфæ  ракодта.  Конкурси  цитгин 
иуазгутæ иссæнцæ Уæрæсей Рохсади ми-
нистр Сергей Кравцов, Паддзахадон Думи 
рохситауни комитети сæрдар Ольгæ Каза-
кова  æма  Хъæрæсе-Черкеси  Республики 
разамонæг Рашид Темрезов.

Аци мадзали радзубанди кæнгæй Сер-
гей Меняйло сæрмагондæй баханхæ кодта 
уой дæр, æма маддæлон æвзаг ке æй на-
цион хелæдæрундзийнади бундор:

–  Æнæ  ’взаг  æма  культурæй  наций-
æн  уæн  нæййес.  Гъæуама  сувæллæнттæ 
уарзонцæ æма зононцæ маддæлон æвзаг. 
Уæхæн конкурстæ гъæугæ ’нцæ, етæ ’вде-
сунцæ  нæ  бæсти  берæнациондзийнадæ. 
Алли наци ба ’й тухгин æ агъазиау культу-
рæй,  æгъдæуттæй,  маддæлон  æвзагæй. 
Нæ еугурей ба байеу кодта уруссаг æвзаг. 
Мæ  зæрдæ  уин  зæгъуй  агъазиау  æнтæс-
тдзийнæдтæ.

Сергей  Кравцов  дæр  æ  радзубандий 
куд  фæббæрæг  кодта,  уотемæй  федера-
лон  æмвæзади  ахсгиагдæр  ихæстæй  еу 
æй маддæлон æвзæгти ирæзтбæл косун:

–  Фиццаг  хатт  кæнæн  маддæлон  æв-
заг  æма  литератури  ахургæнгути  конкурс. 
Гъæуама маддæлон æвзагæн, культурæн, 
æгъдæуттæн агъаз кæнæн.

Конкурси  архайдтонцæ  Уæрæсей  Фе-
дераций  авд  æма  æртинсæй  субъекте-
мæй  маддæлон  æвзаги  дæс  æма  инсæй 
ахургæнæги.  Комкоммæ  уагæй  конкурстæ 
цудæнцæ  Пятигорски.  Фиццаг  тур  «Ахур-
гæнæг – дæсни»-йи архайгутæ равдистон-
цæ  сæ  дæсниадæ,  сæ  арæхстдзийнадæ. 
Лауреаттæ  иссæнцæ  17  адæймаги.  Уой 
фæсте  ахургæнгутæ  «Къласи  сахат»-и 
дзурдтонцæ культурон традицитæ, истори 
æма  культури  циртдзæвæнтæбæл,  этно-
культурон берæвæрсугдзийнадæбæл æма 
æндæр ахсгиаг фæззелæнтæбæл.

* * *

Уæрæсей  рохсади  министради  хъæп-
пæресæй уæлæнхасæн ахуради професси-
оналон дæсниади Еугуруæрæсеуон конкурс 
«Мæ  зæрдæ  дæттун  сабийтæн»-и  кæрон-
бæттæн  мадзал  арæзт  æрцудæй  Красно-
ярски.  Цæгат  Иристонæй  си  архайунцæ 
Дзæуæгигъæуи  сувæллæнтти  технопарк 
«Кванториум»-и  ахургæнгутæ  дууемæй: 
Светланæ Макаренко æма Иван Ковалев. 
Етæ иссæнцæ, конкурси федералон фæса-

ууон  фæлтæри  уæлахездзаутæ:  «Уæлæн-
хасæн  ахуради  æма  техникон  къабазæмæ 
æздахуни  педагог»  æма  «Уæлæнхасæн 
ахуради профессион дебют»-и номинацити.
Еугуруæрæсеуон  конкурс  «Мæ  зæр-
дæ  дæттун  сабийтæн»-и  федералон  фæ-
саууон  фæлтæри  архайгутæ  иссæнцæ  90 
ахургæнæги  46  регионемæй,  Уæрæсей 
Федераци  æма  Донецки  адæмон  респу-
бликæй. Кæронбæттæн архайд цæуй дууæ 
туремæй.  Фиццаг  тури  архайгутæмæ  кæ-
суй игон мастер-класс исаразун, «Уæлæн-
хасæн  сувæллæнтти  гъомбæлади  нæуæг 
мадзæлттæй  архайуни»  темæбæл  æма 
«Уæлæнхасæн ахуради сувæллæнтти кур-
диæттæ  æма  арæхстдзийнади  ирæзтæн 
фулдæр гæнæнтæ аразуни» импровизаци-
он конкурс бацæттæ кæнун.

Фиццаг тури хатдзæгтæмæ гæсгæ бæ-
рæггонд  цæудзæнæнцæ  конкурси  фараст 
лауреати,  алли  номинаций  дæр  уæла-
хездзаутæ.  Номинацити  уæлахездзаутæ 
идарддæр  архайдзæнæнцæ  дуккаг  тури 
кæронбæттæн  мадзали.  Уоми  ба  рацæуд-
зæнæнцæ  аллихузон  конкурсон  фæлва-
рæнтæ, профессион æмдзубанди Уæрæсей 
рохсади  министради  минæвари  хæццæ, 
уомæй уæлдай ба ма ахургæнгутæн фадуат 
уодзæнæй нуриккон технологитæ, гъомбæ-
ладæ  æма  ахуради  методикити  фæлтæр-
ддзийнадæ кæрæдземæн амонунæн дæр.

ХЕКЪИЛАТИ Маринæ

АДÆЙМАГÆН Æ ЛÆГИГЪÆДÆ ЛÆГÆВЗАРÆН ГЪУДДАГИ РАБÆРÆГ УЙ!..

ÆФСÆДДОН ИСУН УИ КЕ ФÆНДУЙ, ТАБУАФСИ...

Цæгат  Иристони  æфсæддон 
комиссариадæ  куд  игъосун  кæнуй, 
уотемæй  Уæрæсей  Федераций  Гæр-
зефтонг тухтæмæ æмæ æфсæддон 
службæмæ  есуй  граждæнти  кон-
трактон  бардзурд  бафинсуни  бун-
дорбæл.

Ист цæунцæ граждæнтæ 18 анземæй 
60  анзей  уæнгæ,  æнæнез  æма  психоте-
рапевтон  диспансери  номхигъди  ка  нæй, 
тæрхонгонд кæмæн нæ адтæй, феддонтæ 
кæмæн нæййес, уæхæн адæймæгути.

Фист  син  цæудзæнæй  200000  мин 
соми  æма  урухдæргонд  социалон  пакет. 
Бацæуæн  ес,  ци  рауæн  цæретæ,  уоми 
æфсæддон 
кенæдта, 
æфсæддонти  контракт  бафинсуни  бун-

комиссарадмæ, 

дорбæл кæми есунцæ, еци æвзарæн  пун-
ктмæ. Бадзорæн ес телефонæй: 

8 (8672) 25-68-92, 8 (8672) 76-83-75.
Контракт  куд  бафинсæн  ес,  контрак-
тон  служби  граждæнтæн  ци  домæнтæ 
хауй,  уой  туххæй  базонæн  ес  сæрмагонд 
тугъдон  операций  архайæги  бæрæгуати 
(справочник). 

Уоми  ма  базонæн  ес,  тугъдон  ар-
хæйдтити  ветерани  æвдесæндар  куд  ес, 
циуавæр агъазтæ син ес сæрмагонд опе-
раций  архайгутæн  Уæрæсей  Федераций 
Президенти  Указ  №98-мæ  гæсгæ  (еугур 
сæрмагонд  операций  æфсæддон  служ-
бæгæнгутæ  æма  категоритæн).  Лæмбу-
нæгдæр ма базонæн ес мæмæ аци сайти 
«CO» http://sevosetia.

Республикон дзиллон æхсæнадон-политикон газет «Дигорæ».
Сæйраг редактор: САКЪИТИ Бариси фурт Эльбрус.

Газет исаразæг æма уадзæг: 
РЦИ-Алани мухури æма дзиллон комму-
никацити гъуддæгути фæдбæл Комитет. 
362003, РЦИ-Алани, г. Дзæуæгигъæу, 
Димитрови гъæунгæ, 2.

Редакций адрес: 362015 РЦИ-Алани, 
г. Дзæуæгигъæу, Къостай номбæл 
проспект, 11, 6-аг уæладзуг.
Тел.: 25-22-56 (факс), 55-08-16; 25-93-00.
Е-mail: gazeta-digora@inbox.ru.
Нæ газети сайт: http://gazeta-digora.ru.

Газет  регистрацигонд  æй  бастдзийнади,  хабархæссæг 
технологитæ æма дзиллон коммуникацити сфери Феде-
ралон служби Управлений РЦИ-Аланий. Рег. номер ПИ 
№ТУ15-00141,  2017  анзи  14  апърели.  Газет  мухургонд 
æрцудæй  АБÆ  «Рауагъдадæ  «Хонсайраг  регион»-и. 
357600, г. Ессентуки, гъæунгæ Никольская, 5а.

Газет цæуй къуæре еу хатт – геуæргибони.
Рафинсуни индекс: 73946.
Тираж 500. Заказ № 1915.
Мухурмæ гъæуама финст æрцæуа – 17.00; 22.09.2022. 
Мухурмæ финст æрцудæй – 17.00; 22.09.2022.

Нæ газетæй ист æрмæгæй пайда кæнун æнгъезуй, нæ редак-
ций аразийæй. Уæдта гъæуама бæрæггонд уа, нæ газетæй ист 
ке æй, е. 
Финстæгутæ,  къохфинститæ,  хузтæн  рецензи  нæ  дæттæн, 
уæдта сæ автортæмæ дæр фæстæмæ не ’рветæн.
Газети  ци  æрмæгутæ  рацæуа,  уонæбæл  бæрнондзийнадæ 
хæссунцæ сæ автортæ.

