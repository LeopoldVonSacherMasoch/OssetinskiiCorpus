ЦУППАРИНСÆЙ АНЗЕЙ РАЗМÆ РАЙДÆДТА УСТУР ФИДИБÆСТОН ТУГЪД 

Райгурæн  бæстæ  немуцаг-фашистон  гадзирахаттæй  æрбалæборгутæй  багъæуай 
кæнуни  тохмæ  Мæздæги  райони  станицæ  Терскийи  гъæусовети  цæрæнбунæтти 
цæргутæ  рандæ 
'нцæ  дзиллонæй.  Еци  тугъдонтæй  сæ  фидиуæзæгбæл  нæбал 
исæмбалдæнцæ 130 адæймаги, сæ цард иснивонд кодтонцæ Фидибæсти сæрбæлтау. Уони 
рохс нæмттæ æностæмæ исцитгин кæнуни туххæй син се ‘мзæнхонтæ сæ райгурæн 
гъæуи ниввардтонцæ, мæнæ къари ке уинетæ, еци еумæйаг номерæн циртдзæвæн.

Цæун райдæдта 1993 анзи мартъий
Цæун райдæдта 1993 анзи мартъий

0 +0 +

АХСГИАГ ФАРСТА

1 ИЮНИ – СУВÆЛЛÆНТТИ ГЪÆУАЙ КÆНУНИ ÆХСÆНДУЙНЕУОН БОН

№19 (800) 2021 анзи 28 май – ханси мæйæ

Аргъ 1 туман

Аргъ 1 туман

ЦАРДАМОНДÆЙ ХАЙГИН САБИЙТÆ – 

НÆ АДÆМИ АГЪАЗИАУДÆР ФАРНÆ!..

ÆНÆНЕЗ УНМÆ 
БА НИ КА НÆ 
БÆЛЛУЙ!..

Сувæллæнтти  республи-
кон центрон сæйгæдони æрæ-
ги  байгон  æй  консультативон-
диагностикон  поликлиникæ  (æ 
азгъунст  ин  уинетæ  къари). 
Аци  æхцæуæн  хабар  агъази-
аубæл  банимайун  æнгъезуй, 
уомæн  æма  нури  уæнгæ  нæ 
республики 
сувæл-
лæнттæй  хъæбæр  берети  сæ 
незихатт  бæлвурддæрæй  ис-
бæрæг  кæнуни  æма  син  гъæ-
угæ  хузи  фæййагъази  туххæй 
ласун  багъæуидæ  æндæр  ре-
гионтæмæ.  Нур  ба  еци  еугур 
гъуддæгутæ  нæхемæ  респу-
блики аразунæн равгитæ фæз-
зиндтæй.

сæйгæ 

Аци  хабар  ма  уой  æвде-
сæн  дæр  æй,  æма  адæми 
æнæнездзийнадæ 
гъæуай-
кæнуйнади  фарстатæмæ  нæ 
республики  разамунд  фæстаг 
цалдæр  анзей  дæргъи  уæл-
дай  лæмбунæг  æргом  æз-
дахуй.  Аци  ахсгиаг  къабази 
ци  агъазиау  зæрдæхцæуæн 
æййивддзийнæдтæ  æрцудæй 
æма  нерæнгæ  дæр  ма  цæуй, 
е бæлвурдæй зундгонд æй нæ 
еугуремæн дæр. Фал аци къа-
бази  хецæндзийнадæ  уæхæн 
æй,  æма  си  æзинæ  ци  арæзт 
æрцудæй,  е  абони  фагæ  нæ-
бал æй. 

Цардиуаги  аллибониккон 
æййивддзийнæдтæмæ  гæсгæ 
си фæззиннуй нæуæг фарста-
тæ  æма  уони  ба  гъæуй  æвæ-
стеуатæй  райаразун.  Уомæ 
гæсгæ ба уотæ зæгъун æнгъе-
зуй, æма абони нæ республи-
ки  адæми  æнæнездзийнадæ 
гъæуайкæнуйнади ма 
нæмæ ес, æвæстеуа-
тæй  бакосун  кæбæл 
гъæуй,  берæ  уæхæн 
гъуддæгутæ. 

4

КОЛИТИ Витали

АСЛÆМБЕГМÆ
(Авдæни зар)

Цæй, рахуссæ, зæрдтагон,
Минкъий уарзгæ, бæлдтагон.
Задæлески Нана ба –
Дæуæн кæнæд фæлмæн ба.
Фæрæскъæтти Зæппадзæ –
Арвмæ дин дарæд базæн.
Нари Сослан æ тунæй, –
Дæу бахезæд фуд-фунæй.
И Хъалнæгъти Тухæстæг, –
Федар кæнæд дæ истæг.
Фæснæли ба Нæлизæд, –
Царди амонд дин хæссæд.
И Хæнæзи Уацелла, –
Дæ рунтæ дин æууела.
Мæхчески ба Къубус æй,
Зæлдагæ дин къимбусæн.
Гулæри ба Габонæ ’й,
Тагъддæр дæбæл рабон уæд.
Минкъий зæрдæ, минкъий нифс,
Фæлмæн авдæни хуссис.
О, рахуссæ, зæрдтагон,
Мæхе зæрдæ, – бæлдтагон.

БУДАЙТИ Милуся

РАГБОНТÆ

Куд гъазинæ сувæллонæй,
Арæх æй æз имисун. 
Догъ кæнинæ раздæронæй, 
Фæндæ адтæй устур ун.

Фæгъгъазинæ римæхсæнтæй, 
Къозойæй дæр æз гъазтон. 
Билæбæл ба – дорæхсæнтæй, 
Цæугæдонæй дон хастон.

Куд уаинæ бæгъæнбадæй, 
Хъæппæлтæ дæр æхснадтон;
Къолтæбæл ба – тæхгæуадæй, 
Цæугæдони æртадтон.

Зумæги ба мæ цонæгъбæл 
Устур къолæй ку гурдтæн. 
Гъæди къохи бæрзонд рагъбæл 
Фиййау дæр æз ку цудтæн.

Кæурæгимæ, нинæгъдзауæн, 
Æхсæрæмæ, тæрсдзауæн, 
Дзæдурæмæ, муркъæдзауæн – 
Зудтон, алци – ци рауæн.

Æнæмæтæ, игъæлдзæгæй 
Мæ бонтæ æз æрвистон. 
Нур ба, æрмæст е æцæг æй -
Æрмæстдæр ма имисон:

Мæ рагбонтæ нур фæстегæй 
– Раздахæн син нæбал ес, 
Фал гъеуæддæр – нуредæгæн, 
Ку 'нцæ етæ мæ циййес!

http://gazeta-digora.ru 

Е-mail: gazeta-digora@inbox.ru 

gazeta_digoria

 
 
 
 
22

№19. 2021 àíç. 
28 май – ханси мёйё

ÄÈÃÎÐ¨

Зундгонд финсæг Михаил ЗАДОРНОВМÆ ес уæхæн загъд: «Абони æз-
мæнст рæстæг нæ бæлахмæ сайуй. Тæрсун уæ нæ кæнун. Фæндуй мæ, 
цæмæй адæм сæхе бацæттæ кæнонцæ. Тугъд кенæ бæлах фæззиннуй, 
адæм æрдзи æгъдæуттæ ку феронх унцæ, уæд... Уоди кæдзосдзийнади 
бæсти уотид мулки пайдабæл гъуди кæнун ку байдайунцæ...»

магондæй  уæлдай  бæлвурддæр  æргом 
æздæхт  æрцудæй,  республики  скъолати 
æдасдзийнади  системитæ  куд  косунцæ, 
уомæ.

Æмбурди  райдайæни  Сергей  Ме-
няйло  бæрнон  ведомствити  разамонгути 
æргом раздахта цалдæр ахсгиаг фарстай-
емæ.

–  Тæтæри  республики  сæйраг  сахар 
Хъазани 11 майи ци æверхъау фидбилиз 
æрцудæй, е нæуæгæй карзæй æрæвард-
та ахурадон косæндæнтти æдасдзийнади 
фарста,  –  баханхæ  кодта  е  æ  радзубан-
дий.  –  Уавæр  куд  æвдесуй,  уотемæй  аци 
гъуддаги  нерæнгæ  ма  аййеппитæ  ес. 
Уомæй  уæлдай,  æригæнтти  терроризми 
идеологий  тæвагæй  багъæуай  кæнуни 
туххæй  ци  мадзæлттæ  арæзт  цæуй,  етæ 
дæр  фагæ  нæ  ‘нцæ.  Хъазани  ци  уæззау 
фудракæндæ  арæзт  æрцудæй,  уой  зæр-
дæбæл  даргæй,  лæмбунæг  рагъуди  кæ-
нун æма исбæлвурд кæнун гъæуй багъæ-
уай  кæнуни  системи  фæгъгъомусгиндæр 
кæнуни фæткитæ.

Терроризми  нихмæ  архайди  Национ 
комитети  разамонæг  Андрей  Пржездом-
ский  куд  радзурдта,  уотемæй  террорист-
тæ æма иннæ фудгæнгути фæндитæ æма 
нисантæ рагацау рабæрæг кæнун зин æй. 
Еци  уавæр  лæдæргæй,  фарста  гъæугæ 
райаразунæй  комкоммæ  ихæсгин  ка  'й, 
еци  ведомствитæ  еугурæйдæр  сæ  хъау-
ритæ  гъæуама  бæлвурдæй  исаразонцæ, 
адæм  берæгæйттæй  кæми  фæуунцæ, 
уæдта  æндæр  уæхæн  тæссаг  бунæтти 
æдасдзийнадæмæ:

ÆДАСДЗИЙНАДÆБÆЛ ГЪÆУАМА 
ЕУМÆЙАГÆЙ АРХАЙÆН...

ЦÆГАТ  Иристони  Сæргълæууæги  
ихæстæ  рæстæгмæ  æнхæстгæнæг  Сер-
гей Меняйло ин разамунд лæвардта, уо-
темæй адтæй террористон фæззиндтитæ 
ма  ‘руадзуни  фарстати    фæдбæл  Респу-
бликон  къамис  æма  Оперативон  штаби 
радон æмбурд.

Видеоконференций 

бастдзийнади 
фæрци  Хецауади  иуонгтæ  æма  æндæр 
профилон ведомствити разамонгутæ æрд-
зурдтонцæ терроризми нихмæ профилак-
тикон  мадзæлттæ  аразун  æма  информа-
цион  кусти  фарстатæ  нæ  республики  куд 
æнхæстгонд цæунцæ, уой фæдбæл. Сæр-

«АРАЗУН ГЪÆУЙ ХЕ РАВГИТÆ НÆХЕМÆ ФАГÆ 
ÆМА ХУÆРЗГЪÆДÆ ХУÆЛЦÆ УАДЗУНÆН!..»

ЦÆГАТ  Иристони  Сæргълæууæги 
ихæстæ  рæстæгмæ  æнхæстгæнæг  Сер-
гей  Меняйло  æрæги  республики  агро-
промышленнон 
къабази  минæвæртти 
хæццæ  ци  фембæлд  исаразта  Алагири 
райони  Хæтæлдони  акционерон  хæдза-
радæ «Мастер-Прайм. Березка»-йи, уоми 
бæлвурд  дзубанди  цудæй  аци  ахсгиаг 
къабази  абониккон  уавæри,  нури  уæнгæ 
растауйнагæй  ци  арæзт  æрцудæй  æма 
идарддæр  уæлдай  бæлвурддæр  æргом 
ци  гъуддæгутæмæ  раздахун  гъæуй,  уой 
фæдбæл.

Фембæлди  архайгутæ  лæмбунæг 
базонгæ  ‘нцæ    акционерон  æхсæнадæ 
«Мастер-Прайм. Березка»-йи æхсири про-
дукци  уадзуни  фæлтæрддзийнади  хæц-
цæ.  Æрзилдæнцæ,  гъоцитæ,  уæдта  уæ-
ситæ  кæми  дарунцæ,  еци  фермитæбæл, 
æхсири продукци уадзæг цехтæбæл.

Акционерон  æхсæнадæ  «Мастер-
Прайм.  Березка»  -йæн  бундор  æвæрд 
æрцудæй  2002  анзи.  Æ  сæйраг  архайд 
баст  æй  хуари  культурити,  уæдта  «Мон-
бельярд»,  зæгъгæ,  Францийæй  ласт 
сторвонси  куст  кæнуни  хæццæ.  Нуртæк-
кæ  хæдзаради  ес  фонси  1748  сæри,  уой 
хæццæ,  гъоцитæ  –  761.  Евгъуд  анзи  ку-
стуати  æхсир  æрдугътонцæ  4,1  тонни. 
Æхсæнадæн æхемæ ци æхсири завод ес, 
уоми алли суткæмæ дæр кустгонд æрцæ-
уй  æхсири  дууадæс  тонни.  Æхсирæй  ма 
сæмæ  уæлдай  ци  байзайуй,  уой  ба  сæ 
бон æй республики базарти уæйæ кæнун. 
Завод уадзуй æхсири продукций аст æма 
дууинсæй хузи.

Æмбурди  архайгутæ,  ку  зæгъæн, 
дзубанди  кодтонцæ,  агропромышленнон 
къабази, еумæ райсгæй, уæдта алкæмæн 
дæр  æ  хæдзаради  ци  лухкæнуйнаг  фар-

статæ ес, уонæбæл, æма сæ гъæугæ хузи 
райаразуни мадзæлттæбæл.

– Нæ дзубанди абони æй, уæ хæдза-
рæдтæ  размæ  ирæзти  надбæл  цæмæй 
цæуонцæ,  гъомусгиндæр  æма  никки  æн-
тæстгиндæр  уонцæ,  уомæн  агъази  фæ-
рæзнитæ  æма  мадзæлттæ  исбæлвурд 
кæнун,  æма,  уæ  еци  размæцуди  уæ  раз-
мæ ци къулумпидзийнæдтæ æвзура, уони 
райеуварс кæнунæн æма тухстаг фарста-
тæ  ралух  кæнунæн  нæмæ  ци  гæнæнтæ 
ес, уони фæббæрæг кæнун, – загъта Сер-
гей Меняйло. 
Æмбурди 

алкедæр 
загъта æ фæндитæ, æ гъудитæ, æ феп-
пайуйнæгтæ.  Акционерон  хæдзарадæ 
«Мастер-прайм.  Березка»-йи  генералон 
директор Беккузарти Ларисæ радзурдта 
агрохолдингæн  æ  нæуæг  проекти  тух-
хæй. Куд загъта, уотемæй сæ зæрди ес, 

архайгутæй 

– Еугур уæлдæр амунд фарстатæбæл 
республики бæлвурд куст цæуй. Уой хæц-
цæ, еудадзуг цæстдарди аккаг æй терро-
ристон фæззиндтити профилактикæ дæр. 
Сæрмагонд  мадзæлтти  фæрци  гъæуама 
рагацау  бæрæггонд  цæуонцæ,  аллихузон 
æгъдауихæлдтитæ  æма  фудракæндти-
тæмæ    æмхец  ка  ‘й,  адæми  уæхæн  къу-
æрттæ, сæ хæццæ гъæуй сæрмагонд куст 
кæнун. Аци æма иннæ нисантæбæл лæм-
бунæг æма æмхъаурæй куст ку цæуа, уæд 
нæ къохи æфтуйдзæнæй гъæугæ бæрæг-
гæнæнтæ.

Ахурадон  косæндæнттæ  террористон 
фæззиндтитæй  багъæуай  кæнуни  тух-
хæй  ци  уæлæнхасæн  мадзæлттæ  арæзт 
цæуй,  уой  туххæй  радзурдта  ахурадæ 
æма  науки  министри  ихæстæ  рæстæгмæ 
æнхæстгæнæг  Людмилæ  Башарина.  Æ 
дзубандимæ  гæсгæ  ахуради  объектти 
террористон  фæззиндтитæй  æдасдзий-
нади  мадзæлттæ  æнхæст  кæнунæн  еу 
анзæн гъæуй 185 миллион  сомей бæрцæ. 
Куд  ма  загъта,  уотемæй  ахуради  косæн-
дæнттæй  алкæмидæр  исаразтонцæ  тер-
рористон  фæззиндтитæй  æдасдзийнади 
сæрмагонд пълантæ, кæцитæ федаргонд 
æрцудæнцæ цæстдарæг ведомствити.

Æмбурди  архайгутæ  æрдзурдтонцæ 
æндæр ахсгиаг фарстатæбæл дæр, уæд-
та исфедар кодтонцæ, террористон фæз-
зиндтитæй  æдасдзийнади  гъуддаг  никки 
ахедгæдæр  хузи  райаразунæн  гъæуама 
ка фæййагъаз уа, уæхæн унаффитæ.

Нæ уацхæссæг.

адæймаги  бæсти  си  алли  куст  дæр  ро-
боттæ кæми кæндзæнæнцæ, уæдта, VIP-
цихтитæ  уадзæн  цех  кæми  уодзæнæй, 
сторвонси  уæхæн  кустгæнæг  комплекс 
нæ республики исаразун.

Сæ зæрди ма ес царди рауадзун нæ-
уæг  инвестицион  проект,  кæций  нисан 
æй  «Мастер-Прайм.  Березка»-йи  бун-
дорбæл Уæрæсей Хонсари агъазиаудæр 
æма  хъаурæгиндæр  агропромышленнон 
комплекс  исаразун.  Проект  æнхæстгонд 
цæудзæнæй  дууæ  къæпхæнемæй.  Фиц-
цаг  бал  байархайдзæнæнцæ,  сторвонси 
бæрцæ  фæффулдæр  кæнунбæл  робот-
тæ  кæми  косдзæнæй,  цуппар  уæхæн 
демо-ферми исаразунбæл. Дуккагæй ба, 
арæзт  æрцæудзæнæй  æхсиргустгæнæг, 
уой хæццæ, цихтитæ уадзæг завод. Про-
ект  ци  хæрзтæ  домуй,  етæ  фæстæмæ 
раздæхдзæнæнцæ дæс анзей фæсте. 

Æ  радзубандий  Беккузарти  Ларисæ 
куд  баханхæ  кодта,  уотемæй  син  нури 
уæнгæ  хуарз  бастдзийнадæ  æма  æмгу-
стадæ  ес  «Россельхозбанк»-и  хæццæ.  Æ 
хæццæ  арази  адтæй  æмбурди  архайæг, 
«Россельхозбанк»-и регионалон филиали 
директор Георгий Ходоковский дæр.

Æнæнхæст  бæрнондзийнади  æх-
сæнадæ  «Остров-аквакультуры»  кæнуй 
балеркæсалги куст. Æхсæнади бундорæ-
вæрæг  Данилæ  Дюдневи  гъудимæ  гæс-
гæ,  Цæгат  Иристони  гæнæнтæ  амонун-
цæ, еумæ райсгæй, еугур Уæрæсей дæр 
ци  кæсалги  куст  цæуй,  уомæн  æ  инсæй 
проценти республики æнхæст кæнун. 

– Еумæ еци куст æй нуриккон æмвæ-
задæбæл  райаразуйнаг,  –  загъта  амал-
гъон.  –  Нæ  кусти  нин  хуарз  агъаз  кæнуй 
Сбербанк.

Æмбурди  архайгути  гъудитæ  æма 
феппайуйнæгтæ  сæ  фулдæр  адтæнцæ 
æргом  раздахун  кæмæ  æнгъезуй  æма, 
царди сæ рауадзгæй, зингæ пайда ка æр-
хæсдзæнæй, уæхæнттæ. Уомæ гæсгæ ба 
уони  бундорбæл  гъæуама  арæзт  æрцæ-
уа агропромышленнон къабази райрæзти 
надбæл  размæцуд  фæгъгъомусгиндæр 
кæнунæн агъазгæнæг хъæппæрестæ.

Нæ уацхæссæг.

Номдзуд революцион æма паддзахадон архайæг, 1924-1927 æнзти Компартий Цæгат Иристони фиццаг секретарь Тæкъоти Алийи фурт Симони райгурд-
Номдзуд революцион æма паддзахадон архайæг, 1924-1927 æнзти Компартий Цæгат Иристони фиццаг секретарь Тæкъоти Алийи фурт Симони райгурд-
бæл 27 майи æнхæст кæнуй фондз æма авдинсæй анзи (1876-1938).
бæл 27 майи æнхæст кæнуй фондз æма авдинсæй анзи (1876-1938).

Уотæ рауадæй, æма Дигори райони Хъарман-Синдзигъæуи сувæллæнт-
ти рæвдауæндонæ нури уæнгæ нæ адтæй. Нури уæнгæ гъæуи цæргутæ 
сæ сабийти ласун гъудæй синхаг гъæути рæвдауæндæнттæмæ. Нур ба 
уæхæн гъомбæладон косæндонæ фæззиндтæй сæхе гъæуи – аразун æй 
байдæдтонцæ аци анзи мартъий. Уодзæнæй си æхсæзинсæй бунати.

ÄÈÃÎÐ¨ №19. 2021 àíç. 

28 май – ханси мёйё  

33

МÆХЪИТИ Ладæ
МÆХЪИТИ Ладæ

ЗЕНКОВ  
Александр ЗЕНКОВ
Александр 

ÆРСОЙТИ Геуæрги
ÆРСОЙТИ Геуæрги

ПОПАНДОПУЛО
Костас ПОПАНДОПУЛО
Костас 

УÆЛАХЕЗОНÆЙ  РАНÆХСТÆР 
ÆНЦÆ СÆ ИСОНИБОНИ НАДБÆЛ

Нæ  республики  скъоладзаути  сæ  ахури  гъуддагмæ  исфæлдиста-
дон  цæстингасæй  кæсуни  нисанеуæгæй    нур  берæ  æнзти  дæргъи 
хестæркъласонти  æхсæн  арæзт  цæуй  интеллектуалон-ахурадон 
конкурс  «Анзи  рауагъдон». Æрæги  Дзæуæгигъæуи  бæрæггонд  æрцу-
дæнцæ конкурси аци анзи бæрæггæнæнтæ. 

ГРИЦЕНКО
Дмитрий ГРИЦЕНКО
Дмитрий 

ЗУНДГОНД  куд  æй,  уотемæй  хестæркъласонти 
’хсæн  интеллектуалон-ахурадон  конкурс  арæзт  цæуй 
ахуради  ирæзтæн  агъазгæнæг  цæгатиристойнаг  Фонд 
«Кредо-знание»-й  хъæппæресæй.  Аци  анз  конкурс  арæзт 
æрцудæй  авд æма инсæйæймаг хатт.

Конкурси аци анзи бæрæггæнæнтæ исбæлвурд кæну-
ни фæдбæл Дзæуæгигъæуи разамаунди институти арæзт 
æрцудæй  сæрмагонд  мадзал.  Архайдта  си  нæ  республи-
ки  Хецауди Сæрдари ихæстæ рæстæгмæ æнхæстгæнæг 
Тускъати  Таймораз.  Аци  исфæлдистадон  ериси  нæуæг 
уæлахездзаутæн зæрдиагæй райарфæ кæнгæй, е загъта:
–  Скъоладзаути  ерисæн  ес  арфгъудигонд  æма  цæ-
мæдессаг  программæ.  Уой  фæрци  ерисгæнгутæ  ирдæй 
равдесунцæ  сæ  зонундзийнæдтæ  алли  номинацити.  Аци 
анз конкурси уæлахездзаутæн зæрдиаг арфæ кæнун! Уой 
хæццæ,  арфæ  кæнун,  уæхæн  цæмæдессаг  еристæ  скъо-
ладзаутæн  ка  бацæттæ  кæнуй,  еци  фонди  косгутæн.  Авд 
æма инсæй анземæ интеллектуалон конкурси сæ хъаури-
тæ бавзурстонцæ берæ искурдиадæгин фæсевæд. Уонæн 

зонадон ерис зингæ фæййагъаз æй сæ идарддæри ахури, 
уæдта сæ наукон-кустадон архайди дæр.

Аци  анз  конкурси  уæлахездзаутæ  бæрæггонд  æрцу-
дæнцæ уæхæн номинацити: «математикæ», «информати-
кæ»,  «физикæ»,  «хими»  æма  «биологи».  Еумæ  райсгæй, 
конкурси  уæлахездзаутæбæл  нимад  æрцудæй  Физикон-
математикон  республикон  лицей-интернати  11-аг  къласи 
ахурдзау Æрсойти Геуæрги. Дуккаг æма æртиккаг бунæт-
тæ конкурсон къамис исаккаг кодта амунд лицей-интерна-
ти  11-аг  къласи  ахурдзау  Александр  Зенков  æма  Дзæ-
уæгигъæуи  муниципалон  лицейи  11-аг  къласи  ахурдзау 
Дмитрий  Гриценкойæн.  Конкурси  уæлахездзаутæн  æма 
призертæн исаккаг кодтонцæ æхцай призтæ æма диплом-
тæ. Сæ хуæрзеугутæ син зæрдиаг арфити хæццæ равард-
та Тускъати Таймораз.

Фонд «Кредо-знание»-й президент Дзгойти Валерийи 
дзубандимæ гæсгæ, скъоладзаутæн аци конкурс агъаз æй 
сæ хъауритæ ирддæрæй раргом кæнунæн æма сæ зонунд-
зийнæдтæбæл бафтаунæн.

 АДÆМИ ЦÆСТÆ УИНАГÆДÆР ÆЙ!..

КУСТМОНДАГ АДÆЙМАГÆН КУСТИТÆЙ НЕЦИ УÆЛДАЙ ЕС?..
КУСТМОНДАГ АДÆЙМАГÆН КУСТИТÆЙ НЕЦИ УÆЛДАЙ ЕС?..

Исонибони  ци  куст  кæнуйнаг  æй,  уой  æхецæн  ка  æвзаруй,  еци 
фæсевæдæн, æвæдзи, алли бæсти дæр æхе цæстингас ес нуриккон 
дæсниæдтæмæ.

Социологон  æрфæрститæ  куд  исбæрæг  кодтонцæ,  уотемæй, 
зæгъæн, Уæрæсей æма Америки Еугонд Штатти уæлдай хиццагдæр-
тæбæл нимад æнцæ мæнæ ауæхæн дæсниæдтæ. Æрфæрститæ иса-
разтонцæ:  АЕШ  (Forbs),  Уæрæсей  æхсæнадон  цæстингас  æртасæн 
Еугуруæрæсеуон центр.

АЕШ

УÆРÆСЕ

Информацион технологити специалист

Гъæуайгæнæг

Программон аналитик

Администратор

Æфсæддон дохтир

Медицинон хуæрæ

Офиси косæг

Менеджер

Пъæлицæйаг

Инженер

Медицинон хуæрæ

Консультант

Контрактти фæдбæл специалист

Кассир

Инженер

Инженер-конструктор

Кадрти къабази косæг

Аудитор (финансон косæг)

Бухгалтер

Дохтир

ДÆ ЦЪУХБÆЛ КУ НÆ ХУÆЦАЙ...

Еу гъæуи цæргутæ, дан, 
аллихузон  дæвдтитæ  сæмæ 
æгæр ке исахид æнцæ, уомæ 
гæсгæ  сæрмагондæй  хъа-
лагъуртæ  байхуæрстонцæ... 
Фал  сæмæ  уæддæр  дæвдти-
ти  хабæрттæ  нæ  фæммин-
къийдæр æнцæ.

Уæд  бабæй  син  еу  æх-
сæвæ  сæ  фонс  радавтонцæ, 
æма  гъæубæстæ  æмвæдес 
фæцæнцæ. Давгути æд фонс 
кæмидæр будури æрахæстонцæ. Æма давгутæ ба разинд-
тæнцæ хъалагъуртæ сæхуæдтæ...

Уæд еу зæронд лæг обауи сæрмæ исхизтæй æма уор-

дигæй дзоруй:

– Хуарз адæм, байгъосайтæ мæмæ!..
Адæм фæгъгъос æнцæ æма уæд зæронд лæг загъта:
– Цæй, нæ хъалагъуртæн хъалагъуртæ байхуæрсæн!..
Уотæ уæмæ нæ кæсуй, æма еци гъæубæсти уавæри æй 
абони  нæ  бæстæ  дæр.  Паддзахадон  есбонадæ  хæлæттаг 
кæнуни æма æндæр уæхæн фудракæндти нихмæ ка гъæу-
ама тох кæна, уæхæн ведомствитæ нæмæ æгæр берæ дæр 
ма ес. Фал уæддæр еци фудракæндти бæрцæ минкъийдæр 
нæ  кæнунцæ,  фал  анзæй-анзмæ  ирæзунцæ.  Фал  фулдæр 
хæттити фудгин разиннунцæ... еци фудракæндти нихмæ ка 
гъæуама тох кæна, етæ сæхуæдтæ. Уой дæр тæккæ барæ-
уадзæдæр бунæтти бадæг «тохгæнгутæ». Дæнцитæ?.. Ций-
фæнди газеттæмæ дæр æркæсетæ, æма си иссердзинайтæ 
уæхæн хабæрттæ. – Цæйбæрцæдæр уæ гъæуæд!..

Александр 

ХИНШТЕЙН, 
Паддзахадон  Думи  депутат: 
«Гъулæггагæн,  мах  дес  дæр 
нæбал  кæнæн  нæдæр  гæртан-
ти  бæрцитæбæл,  нæдæр  ба 
гæртанесгутæ  хецаудзийнади 
цæйбæрцæбæл  бæрзондбад-
гутæ  ’нцæ,  уобæл  дæр  –  сæ 
зудæвналæг  къохтæй  æрахæссунцæ  министрти 
дæр, губернаторти дæр, инæларти дæр...»

–  Цæбæл  дестæ  кæнæн?  Еци  «дессæгтæ  æма 
тæмæстæ»  иссæнцæ  нæ  цардиуаги  аллибониккон 
бæрæггæнæн. Уотæ дæр æнгъæлун æнгъезуй, æма 
хецаудзийнади  бæрнон  бунæттæмæ  фулдæретæ 
тундзунцæ,  цæмæй  син  мулкитæ  бамбурдтæ  кæну-
нæн агъазиаудæр равгитæ уа. Уæрæсей генпрокура-
тури  нимадмæ  гæсгæ,  аци  анзи  æртæ  мæйемæ  нæ 
бæсти  коррупцион  фудракæндти  бæрцæ  фари  еци 
рæстæги  хæццæ  рабаргæй,  исирæзтæй  18,7%  (10 
минемæй 11,9 миней уæнгæ). Еци фудракæндтæй сæ 
рæстæмбес æнцæ – гæртантæ.

Мишель 

де  МОНТЕНЬ 
(1533-1592),  французаг  фило-
соф:  «Цæрæгойтæмæ  ес  еу 
бафæнзуйнаг  менеуæг.  Зæгъ-
æн,  домбай,  æндæр  домбай-
æй  тæрсгæй,  æ  цагъар  некæд 
исуодзæнæй,  бæх  ба  –  æндæр 
бæхи цагъар…»

–  Мадта  уæд  адæймаг  уоййасæбæл  æгъатир 
цæмæн æй, æма æхе хузæн исфæлдесонди цæмæн 
исцагъайраг кæнуй, цæмæн æй гъезæмарæ кæнуй?!
Еци æверхъаудзийнадæ хумæтæг адæймаг нæ 
абони  цардиуаги  æхебæл  æвзаруй.  Æ  цагъайраг 
хъиамæтæн ин хузæнон мизд нæ федунцæ, паддза-
хади  сæрбæлтау  ка  фæхъхъазауат  кодта,  уой  тух-
хæй нæдæр аккаг пенси ес, нур ба ма ин пенсий ра-
цæуни афонæ фæффæстæдæр кодтонцæ... Уæхæн 
æвдесæнтæ æгæр берæ дæр ма ‘нцæ...

Дмитрий  БЫКОВ,  финсæг 
æма  публицист:  «Уæрæсей 
æгæр  дæр  ма  иссæй  уæхæн 
адæймæгути  бæрцæ,  кæцитæ 
арæхсунцæ  айдагъдæр  хъор 
кæнунмæ, æма син ци кæнгæй, 
е бустæги æнæлæдæрд æй...»

Е  дæр  дин  нæ  абониккон 
цардиуаги  еума  зæрдæмæгургæнæн  фæззинд.  Ести 
гъæугæ бæлвурд кусти ка нæ арæхсуй æма хуæрзгæ-
нæг кæмæн фæууй, е уайтæккæ равзуруй «разамунд-
дæттæг» бунати. Уæхæн фæтки фæстеугутæ уинетæ: 
уæхæн бунæттæ ахæсгутæ нæмæ, æцæгæйдæр, уой-
йасæбæл æгæр исберæ 'нцæ, æма дæ ходæ уотид ку 
фехсай, уæд уæхæн бунат ахæсгутæй уæддæр еуей 
раргъæвдзæнæ,  фал  багъæуаги  ба  си  лæгигъæдæ 
равдесунмæ  ефстæгтæй  уæлдай  неке  исарæхсдзæ-
нæй... Ци син кæнгæ ’й? Сæ бунæттæй соргæ, уæд-
дæр си ести пайда кæми уа, уæхæн рауæнтæмæ!.. 

Уæрæсей аййевæдти æскъуæлхт архайæг, Цæгат Иристони адæмон артист, Цæгат Иристони Хетæгкати Къостай номбæл Паддзахадон премий лауреат 
Уæрæсей аййевæдти æскъуæлхт архайæг, Цæгат Иристони адæмон артист, Цæгат Иристони Хетæгкати Къостай номбæл Паддзахадон премий лауреат 
Дзиуати Гаврили фурт Анатолийи райгурдбæл 28 майи æнхæст кæнуй финддæс æма æртинсæй анзи (1946-2016).
Дзиуати Гаврили фурт Анатолийи райгурдбæл 28 майи æнхæст кæнуй финддæс æма æртинсæй анзи (1946-2016).

44

№19. 2021 àíç. 
28 май – ханси мёйё

ÄÈÃÎÐ¨

Зундгонд америкаг дохтир-кардиолог Бернард ЛАУН (1921-2021) фин-
ста: «Мæлæтæй фæййервæзæн кæмæн неци хузи ес æма фæййагъаз 
кæнун ба мæ бон æгириддæр кæмæн нæй, уæхæн сæйги сæйгæдони 
бабæрæг кæнгæй ин е ‘нхъирдтæ уомæлгонд баз иннердæмæ рахатун, 
цæмæй æ сæр уæддæр уа лигъз, сатæг базæмбæрзæнбæл. 

«ЕУГУР 
МЕДИЦИНОН 
КОСÆНДÆНТТÆ 
ДÆР ÆНÆМÆНГÆ 
БАБÆРÆГ 
КÆНДЗÆНÆН!..»

Мæнæ  минкъий  раздæр  куд 
байамудтан,  уотемæй  Сергей 
МЕНЯЙЛО  зæрдæ  байвардта 
еугур  медицинон  косæндæнт-
тæ  дæр  æхуæдæг  ке  бабæрæг 
кæндзæнæй,  уони  разамонгути 
æма  косгути,  уæдта,  медицинон 
агъаз  ци  адæми  гъæуй,  уони 
хæццæ  ке  фембæлдзæнæй,  уо-
мæй.  Æма  æ  фиццаг  балцитæй 
еу  адтæй  Æрæдони  районмæ, 
базонгæ ‘й райони Центрон сæй-
гæдони кусти хæццæ.

Зæгъун гъæуй уой, æма аци 
медицинон  косæндонæ  бундо-
рон райарæзти фæсте нæуæгæй 
байгон æй 2019 анзи. Нуртæккæ 
сæйгæдони  косунцæ  авд  хайа-
ди. Косæндони сæйгитæн ес 126 
бунати.  Уомæй  уæлдай,  сæйгæ-
дони  размæ  косуй  поликлиникæ 
(еу сменæмæ си ес 300 адæйма-
гемæн балæггадæ кæнуни фаду-
æттæ).

Сæйраг дохтир Моргуати Ас-
лæнбег  республики  разамонæ-
гæн  лæмбунæг  радзурдта  сæй-
гæдони  хайæдти  кусти  туххæй, 
дзуæппитæ ин равардта æ берæ 
фарстатæн.  Сергей  Меняйло 
радзубанди  кодта,  сæйгæдони 
хъан  ка  'й,  еци  сæйгæ  адæми 
хæццæ.  Республики  разамонæг 
сæ  лæмбунæг  фæффæрститæ 
кодта, цæбæл æй сæ тухст, цæй-
бæрцæбæл  арази  ’нцæ  медици-
нон  лæггæдти  хуæрзгъæдæд-
зийнадæй,  æма  æндæр  уæхæн 
гъуддæгутæй.

Аци  медицинон  косæндони 
фæстаг  рæстæг  ци  нæуæгдзий-
нæдтæ  фæззиндтæй, 
уонæй 
еу  æй  стоматологон  къæбинет. 
Сæйраг  дохтири  дзубандимæ 
гæсгæ, уой байгон кодтонцæ мар-
тъий. Æма нур райони цæргутæн 
фадуат  ес  медицинон  полисмæ 
гæсгæ  ами  хуæрзгъæдæ  стома-
тологон агъаз райсунæн (раздæр 
ба сæ фулдæр хæттити цæун гъу-
дæй  Дзæуæгигъæу  æма  æндæр 
рауæнтæмæ).  Сæйраг  дохтир 
ма  куд  баханхæ  кодта,  уотемæй 
къæбинети  специалисттæ  баку-
стонцæ  сæ  лæггæдти  номхигъд 
фæффулдæр кæнунбæл дæр.

Мадзæлттæ арæзт цæуй ме-
дицинон  косæндæнтти  архайд-
мæ  æндæр  нæуæгдзийнæдтæ 

РРеспубликон клиникон сæйгæдони дохтиртæ æма хестæр медицинон хуæртæ, уæдта Тагъд медицинон агъази республикон 
еспубликон клиникон сæйгæдони дохтиртæ æма хестæр медицинон хуæртæ, уæдта Тагъд медицинон агъази республикон 
клиникон сæйгæдони фельдшерти къуар хуарзæнхæгонд æрцудæнцæ Уæрæсей Президенти Кади гæгъæдитæй. Еци хуæрзеугу-
клиникон сæйгæдони фельдшерти къуар хуарзæнхæгонд æрцудæнцæ Уæрæсей Президенти Кади гæгъæдитæй. Еци хуæрзеугу-
тæ син æрæги цитгин уавæри равардта нæ республики Сæргълæууæги ихæстæ рæстæгмæ æнхæстгæнæг Сергей Меняйло.
тæ син æрæги цитгин уавæри равардта нæ республики Сæргълæууæги ихæстæ рæстæгмæ æнхæстгæнæг Сергей Меняйло.

ÆНÆНЕЗ УНМÆ БА НИ КА НÆ БÆЛЛУЙ!..

1

Уонæй 

кæцидæр-
тæбæл Цæгат Иристони 
Сæргълæууæги ихæстæ 
рæстæгмæ  æнхæстгæ-
нæг  Сергей  Меняйло  бæлвур-
дæй  æрдзубанди  кодта,  æрæги 
Хецауади  иуонгтæ,  муниципалон 
скондти  разамонгутæ  æма  æн-
дæр  республикон  структурон  ве-
домствити разамонгутæн ци урух 
æмбурд  исаразта,  уоми.  Бæрнон 
косгутæй  алкæмæн  дæр  комком-
мæ  бафæдзахста,  аци  къабази 
æнæкъулумпи  куст  райаразуни 
туххæй  ци  гъæуама  æнхæстгонд 
цæуа,  уой.  Цæмæй  уавæр  кæ-
рæй-кæронмæ  бæлвурдгонд  уа, 
уомæ  гæсгæ  ба  Сергей  Меняйло 
зæрдæ байвардта:

– Хæстæгдæр рæстæг бабæ-
рæг кæндзæнæн алли сæйгæдо-
нæ  æма  фельдшерон-акушерон 
пункт  дæр,  радзубанди  кæндзæ-
нæн сæ разамонгути æма уонæ-
ми еугур косгути хæццæ дæр.

Еудадзугдæр  сагъæссаг  ад-
тæй  æма  нерæнгæ  дæр  ма  ’й 
медицинон къабази косгутæн сæ 
мизд  федуни  фарста.  Республи-
ки разамонæг ведомстви бæрнон 
косгутæн  бафæдзахста,  цæмæй 
æркæсонцæ, иннæ регионти еци 
фарста  куд  лухгонд  цæуй,  еци 
фæлтæрддзийнадæмæ  æма  си 
ци  гæнæн  æма  амал  ес,  уомæй 
пайдагонд цæуа.

Уой  хæццæ  ба  сæрмагонд 
æргом  æздæхт  æрцудæй  уæл-

дай  ахсгиаг  фарстамæ  –  зингæ 
фæллæмбунæгдæр  кæнун  гъæ-
уй  адæми  курдиæттæмæ  цæст-
дард,  алли  курдиадæмæ  дæр 
гъæуама гъæугæ хузи каст цæуа 
æма ин лæдæрд дзуапп лæвæрд 
цæуа,  ци  фарстати  фæдбæл 
уонцæ,  уонæй  исаразуни  равги-
тæ  ке  фæдбæл  уа,  е  гъæуама 
æнæмæнгæ  арæзт  цæуа.  Адми-
нистраций сæргълæууæгæн бай-
хæс  кодта,  цæмæй  фæннивæ-
бæлдæр кæна адæми курдиæтти 
хæццæ кусти фæткæ.

СÆЙГИ Æ ТУХСТÆЙ 
КА ЕРВÆЗУН 
КÆНУЙ, Е УОМÆН Æ 
УОДИ ГАГА ÆЙ!..

Адæми  æнæнездзийнадæ 
гъæуайкæнуйнади 
фарстатæ 
нæмæ  куд  æнхæстгонд  цæун-
цæ,  уобæл  бæлвурд  дзубанди 
цудæй,  Сергей  Меняйлойæн 
æрæги  ци  фембæлд  адтæй  нæ 
республики  Хецауади  Сæрдари 
хуæдæййевæги  ихæстæ  рæ-
стæгмæ  æнхæстгæнæг,  æнæ-
нездзийнадæ  гъæуайкæнуйнади 
министри  ихæстæ  рæстæгмæ 
æнхæстгæнæг  Годжицати  Та-
мерлани хæццæ.

Бæлвурд  дзубанди  цудæй 
«Тагъд  медицинон 
агъаз»-и 
служби  архайди,  адæми  льготон 
категоритæн лæвар хуастæ дæт-
туни,  æнæнездзийнадæ  гъæу-

айкæнуйнади  къабази  косгутæн 
мизд федун æма æндæр ахсгиаг 
фарстати фæдбæл.

Республики  разамонæг  æ 
радзубандий  куд  баханхæ  код-
та,  уотемæй  æнæнездзийнадæ 
гъæуайкæнуйнади 
уагæвæрди 
æнæкъулумпи  куст  æй  хецауд-
зийнади  фарстатæн  сæ  сæйраг-
дæртæй  еу.  Уомæ  гæсгæ  фем-
бæлди рæстæг, Сергей Меняйло 
ведомстви  разамонæги  æргом 
раздахта  медицинон  косгутæн 
гъæугæ  хузи  æма  æнхæстæй 
мизд  федуни  фарстамæ.  Ре-
спублики  разамонæг  куд  загъта, 
уотемæй  арази  нæй,  медиктæн 
гæсгæ 
мизд  ци  фæткитæмæ 
фист цæуй, уомæй.

– Мæнмæ гæсгæ, медицинон 
косгутæн  мизд  федуни  гъуддаги 
ес  аййеппитæ.  Медицинон  кос-
гутæн  сæрмагонд  уæлæнхасæн 
мизд  федунцæ  сæ  професси-
оналон  дæснидзийнадæ  æма 
фæлтæрддзийнади,  уæдта  ста-
жи  туххæй.  Уомæ  гæсгæ  ба  аци 
æма иннæ фарстатæмæ лæмбу-
нæгдæр  æркæсун  гъæуй.  Æнæ-
нездзийнадæ  гъæуайкæнуйнади 
къабази косгутæн гъæуама фист 
цæуа аккаг мизд. Е хауй, куд раз-
амонæг  специалисттæмæ,  уотæ 
астæуккаг æма кæстæр къæпхæ-
ни  медицинон  косгутæмæ  дæр, 
– уæхæн адтæй æ гъуди Сергей 
Меняйлойæн.

Республики  разамонæг  ма 

къабази 

профилон  министри  æргом  раз-
дахта,  æнæнездзийнадæ  гъæ-
уайкæнуйнади 
кусти 
фæдбæл  адæмæй  ци  гъæститæ 
цæуй,  уонæмæ  дæр.  Зæгъæн, 
тухст  адæм  ахид  гъаст  кæнун-
цæ  «Тагъд  медицинон  агъаз»-и 
служби кустæй. Служби радхæс-
сæг  бригадитæмæ  берæ  хæтти-
ти багъæуй сахатгай æнгъæлмæ 
кæсун.  Уогæ  уой  дæр  зæгъун 
гъæуй,  æма  е  алкæд  уотæ  уони 
фудæй нæ рауайуй – аци служби 
сагъæссаг  фарстатæй  еу  е  æй, 
æма  си  хуæдтолгитæ  фагæ  нæ 
’нцæ. Æма еци уавæр, ци гæнæн 
æма  амал  ес,  уомæй  гъæуама 
растгонд  æрцæуа  æвæстеуа-
тæй.

Нæкæси,  Уæрæсей  Прези-
дент  Владимир  Путин  æрæги  æ 
аллианзон  Нистауæни  зæрдæ 
байвардта,  уомæй  æма  2021-
2023  æнзти  регионтæмæ  никки-
дæр  ма  æрвист  æрцæудзæнæй 
тагъд  агъази  фондз  мин  хуæд-
толги.  Уой  фæрци  тагъд  агъази 
хуæдтолгити  парк  æнæгъæнæй 
дæр уодзæнæй нæуæг.

Иннæ  ахсгиаг  фарста  –  агъ-
азгъæуагæ 
хуастæ 
адæмæн 
дæттун.  Сæйгæ  адæмæн  гъæу-
ама  афойнадæбæл  æма  æнхæ-
стæй  лæвæрд  цæуонцæ  гъæу-
гæ  хуастæ.  Сæрмагонд  æргом 
æздахун 
гъæуй,  идарддзæф 
цæрæн  рауæнтæмæ  хуастæ  куд 
хъæртунцæ, еци фарстамæ дæр.

Сергей МЕНЯЙЛО фембалдæй æма дзубанди кодта Æрæдони центрон сæйгæдони косгути, æма, 
ардæмæ медицинон агъази фæдбæл ци адæм æрбацудæй, уони хæццæ.

Мæ бацуди фæсте ба, еци мæгур сæйгæ хаттæй-хатт медицинон 
хуæри æнæ бафæрсгæ нæ фæууодзæнæй: «Ка ’й еци хуарз дохтир?..» 
Уогæ ба цæйбæрцæбæл минкъий гъæуй тухст адæймаги, цæмæй 
æ уодæн фенцондæр уа... Уомæ гæсгæ ба сæйгитæ уæлдай арфиаг 
фæуунцæ, зæрдиагæй сæбæл ка ауодуй, еци дохтиртæй. 

ÄÈÃÎÐ¨

№19. 2021 àíç. 
28 май – ханси мёйё  

55

Сергей МЕНЯЙЛО
Сергей 

 Октябригъæуи районон сæйгæдони.
МЕНЯЙЛО Октябригъæуи районон сæйгæдони.

Сувæллæнтти республикон сæйгæдони консультативон-диагностикон поликлиники.
Сувæллæнтти республикон сæйгæдони консультативон-диагностикон поликлиники.

бахæссунбæл  дæр.  Уотæ,  хæ-
стæгдæр  рæстæг  фæгъгъомус-
гиндæр  уодзæнæй  лабораторий 
техникон ефтонггадæ.
разамонæгæн 
Республики 
уотемæй 
куд  радзурдтонцæ, 
сæйгæдони 
хуарз  æмвæза-
дæбæл  æвæрд  æй  хирургион 
служби  архайд.  Бунæттон  спе-
циалисттæ  урухдæрæй  пайда 
кæнунцæ  нуриккон  медицинон 
косæнгæрзтæй. Зæгъæн, аци анз 
хирургтæ,  операцитæ  кæнгæй, 
косун  райдæдтонцæ  лапароско-
пий фæткæмæ гæсгæ дæр.

–  Нуриккон  медицинон  тех-
ники  фæрци  берæ  операцити 
рæстæг хирургион кардæй пайда 
кæнун  нæбал  багъæуй,  –  загъта 
Моргуати  Аслæнбег.  Еци  нæуæг-
дзийнæдти фæрци, ке зæгъун æй 
гъæуй,  операций  фæсте  сæйгæ 
адæймаг  берæ  тагъддæр  ислæ-
ууй  æ  къæхтæбæл.  Уомæй  уæл-
дай,  бæлвурд  куст  цæуй  травма-
тологий  хайади  раздæри  кадæ 
иснæуæг  кæнунбæл  дæр.  Зæгъ-
æн, нуртæккæ дæр еуæй-еу трав-
матологон  операцитæ  кæнунцæ 
айдагъдæр мах сæйгæдони. 

Инспекцион  балцæн  хат-
дзæгтæ  кæнгæй,  Сергей  Меняй-
ло  куд  баханхæ  кодта,  уотемæй 
сæйгæдæнтти 
районти  еугур 
дæр гъæуама уа компьютерон хе 
томограф. Æ гъуди адтæй:

–  Нуриккон  медицинон  ко-
сæнгæрзтæ  сæйгæдони  ку  нæ 
уа,  уæд  æ  архайд  ахедгæ  хузи 
нæ уодзæнæй, лæггæдти хуæрз-
гъæдæдзийнадæ  дæр  рæстæги 
домæнтæн  дзуапп  нæ  дæтдзæ-
нæй.  Уой  лæдæргæй,  фицца-
градон  æргом  раздахун  гъæуй, 

цæмæй  районти  сæйгæдæнттæ 
дæр  идарддæр  ефтонггонд  цæ-
уонцæ гъæугæ нæуæг техникæй. 
Ке зæгъун æй гъæуй, республики 
æнæнездзийнадæ 
гъæуайкæ-
нуйнади  къабази  иннæ  лухкæ-
нуйнаг  фарстатæбæл  дæр  куст 
цæудзæнæй еудадзугон фæткæ-
мæ гæсгæ. Айдагъдæр гъе уоте-
мæй  медицини  къабази  архайд 
уодзæнæй адæми пайдайæн. 

СÆЙГÆДОНИ КУСТ 
ГЪÆУАМА ÆГИРИД-
ДÆР МАЦИ ХЪОР 
КÆНА!..

Сергей  Меняйло  бабæрæг 
кодта  Горæтгæрон  район  дæр, 
æма  æ  балций  рæстæг  сæй-
раг  æргом  раздахта  æнæнезд-
гъæуайкæнуйнади 
зийнадæ 
косæндæнтти 
æнæкъулумпи 
архайдмæ.  Бабæрæг  кодта  рай-
они  Центрон  сæйгæдони  еугур 
хайæдтæ дæр, исбæлвурд кодта 
фæлгонцади  фæткæ  дæр.  Аци 
медицинон  косæндони  коллек-
тиви  минæвæртти  хæццæ  фем-
бæлди  рæстæг  дзубанди  цудæй 
сæ кусти ци лухкæнуйнаг фарста-
тæ  ес,  уонæбæл  дæр.  Зæгъæн, 
сæйгæдони  косгути  дзубандимæ 
гæсгæ,  сæ  мизд  син  федунцæ 
æртæ  къæпхæнемæй  –  еци  æу-
уæлæй  медиктæ  арази  нæ  ‘нцæ 
æма  ракурдтонцæ,  цæмæй  еци 
фæткæ æййивд æрцæуа. Сергей 
Меняйло  профилон  ведомстви-
ти  разамонгутæн  байхæс  кодта, 
цæмæй  мизд  федуни  фæткæ 
федар  кæнгæй,  еудадзугдæр 
нимад  цæуонцæ 
коллективи 
минæвæртти  фæндæнттæ  дæр. 
Уой хæццæ, республики Сæргъ-

лæууæг  еума  хатт  фæббæрæг 
кодта:  æнæнездзийнадæ  гъæу-
айкæнуйнадæ æма ахуради къа-
бæзти  косгутæн  мизд  федуни 
системæмæ  æййивддзийнæдтæ 
хаст  æрцæудзæнæй,  æ  фæн-
нивæбæлдæр  кæнуни  нисани 
хæццæ.

Сæйгæдони  разамунд  æма 
специалисттæ  ма  сæ  зæгъ-
уйнæгтæ  загътонцæ  сæ  кусти 
æндæр  лухкæнуйнаг  фарстати 
фæдбæл  дæр.  Зæгъæн,  нури 
эпидемиологон  уавæрмæ  гæсгæ 
сувæллæнтти хайади рæстæгмæ 
бунæттæ  радех  кодтонцæ  ко-
ронавирусæй  сæйгитæн.  Уомæ 
гæсгæ,  агъазгъæуагæ  сувæл-
лæнтти  райони  цæрæн  рауæн-
тæй  нуртæккæ  ласун  багъæуй 
сувæллæнтти  республикон  кли-
никон сæйгæдонæмæ. Еци сагъ-
æссаг  уавæрбæл  дзоргæй,  сæй-
гæдони сæйраг дохтири ихæстæ 
æнхæстгæнæг Нанити Аскер куд 
загъта, уотемæй, пандемийи гъо-
мусадæ  ку  фæннидæн  уа,  уæд 
сувæллæнтти  хайадæ  нæуæгæй 
косун райдайдзæнæй æнхæстæй 
æма æнæкъулупийæй. 

Сæйгæдони 

хайæдтæбæл 
æрзелгæй,  Сергей  Меняйло 
еуæй-еу  феппайуйнæгтæ  баха-
ста косæндони техникон ефтонг-
гадæмæ.  Зæгъæн,  реанимаций 
хайади  рæугутæбæл  тауæггурæ 
зелдохгæнæн  аппараттæ  раз-
индтæй айдагъдæр дууæ, уонæй 
дæр  еу  нæ  куста.  Республики 
разамонæг профилон ведомстви 
минæвæрттæн 
бафæдзахста, 
цæмæй  аци  æма  иннæ  аййеп-
питæ  æвæстеуатæй  райеуварс 
кæнонцæ.

СÆЙРАГДÆР 
ИХÆС – АДÆМÆН 
ГЪÆУГÆ ХУЗИ 
ÆНХÆСТÆЙ 
ЛÆГГАДÆ КÆНУН...

Сергей  Меняйло  бабæрæг 
кодта  Дигори  райони  централон 
сæйгæдонæ  дæр.  Æрзилдæй  си 
еугур  хайæдти  дæр  æма  сæйгæ 
адæм  кæми  ’нцæ,  еци  уæттæ-
бæл  дæр,  æркастæй  аци  ме-
дицинон  косæндони  техникон 
гæнæнтæ  æма  равгитæмæ,  ами 
косæг медицинон персонали фа-
дуæттæмæ,  радзубанди  кодта, 
абони  си  ке  дзæбæх  кæнунцæ, 
еци  сæйгити  хæццæ.  Бафарста 
сæ, цæйбæрцæбæл зæрдæмæд-
зæугæ  цæстдард  сæмæ  цæуй, 
уомæй дæр.

Сæйгæдони разамунди хæц-
цæ  дзубандий  рæстæг  Сергей 
Меняйло  исбæлвурд  кодта,  ами 
косæг  коллективæн  зæрдæдзор-
гæ ци аллихузон фарстатæ ’нцæ, 
уони.

Сæйгæдони  сæйраг  дохтир 
Сæбанти  Нелли  куд  загъта,  уо-
темæй  капиталон  исцалцæг  кæ-
нуйнаг æнцæ интенсивон терапий 
уат æма хуæруйнæгтæ цæттæгæ-
нæн блок. Дохтиртæ куд баханхæ 
кодтонцæ,  уотемæй  сæмæ  нæ 
фагæ кæнуй нæуæг нуриккон еф-
тонггæрзтæ,  хъæбæр  ахсгиагæй 
сæ  нуртæккæ  гъæуй  наркозон-
уолæфæн аппарат æма тоги био-
химион  анализатор.  Уой  хæццæ 
ба ма гъæуй сæрмагонд фæрæз-
нитæ, истæн кæмæн нæййес, еци 
сæйгитæ  æма  инвалидтæ  ласу-
нæн.  Сергей  Меняйло  син  зæр-
дæ  байвардта,  еци  æнæмæнгæ 
райаразуйнаг  фарстати  туххæй 

син  фæййагъаз  кæнунæй.  Аци 
сæйгæдони  медицинон  косгути 
фембæлди  рæстæг  дзубанди 
цудæй  адæми  æнæнездзийна-
дæ  гъæуайкæнуйнади  нуртæк-
кæ  æвæстеуатæй  райаразуйнаг 
фарстати фæдбæл. 

Республики  разамонæг  куд 
баханхæ кодта, уотемæй, фицца-
ги-фиццагидæр,  исаразун  гъæуй 
аци къабази гъомусгин системæ. 
Дзубанди  цæуй  уобæл,  цæмæй 
медицинон  агъаздзийнадæ  дæт-
туни  хецæн  хузти  специализаци 
агъазиаудæр  пайдахæссæг  хузи 
дехгонд  цæуа  республики  сæй-
гæдæнтти медастæу.

Адæмæн  дæсни  æма  бæр-
æгъдауæй 
зондтехнологон 
агъаз 
нисанеуæгæй 
кæнуни 
районтæ  гъæуама  федаргонд 
уонцæ  бæлвурд  сæйгæдæнт-
тæмæ.  Зæгъæн,  Дигори  райони 
центрон  сæйгæдонæ  æнхæст 
кæндзæнæй  хирургион  æгъда-
уæй  æхсæнрайонон  ихæстæ. 
Сæйраг  дохтиртæ  гъæуама  сæ 
медастæу  баунаффæ  кæнон-
цæ, ка си æхемæ кæци ихæстæ 
райсдзæнæй,  уобæл.  Нæ  сæй-
раг ихæс ба æй еу – адæми бон 
цæмæй уа æнцонæй медицинон 
агъаздзийнадæй испайда кæнун 
æма  уонæн  лæггадæ  кæнуни 
хуæрзгъæдæдзийнадæ  гъæугæ 
хузи бæрзонд уа.

Фембæлди  кæронбæттæни 
Сергей Меняйло сæйгæдони кос-
гутæн  райарфæ  кодта  се  'мзæр-
дæ-æмвæндæ  фæллойнæ  æма 
сæйгæ адæмæн æновудæй лæг-
гади туххæй. 

Æрмæг мухурмæ бацæт-
тæ кодта БИЧИЛТИ Алетæ.

Сергей МЕНЯЙЛО Дигори райони сæйгæдони дæр фембалдæй æма дзубанди кодта, ами ци 
сæйгитæ дзæбæх кæнунцæ, уони, уæдта аци медицинон косæндони косгути хæццæ.

66

№19. 2021 àíç. 
28 май – ханси мёйё

ÄÈÃÎÐ¨

Тугъд ку фæцæй, уæд майор ДЗИЛИХТИ Михал нисангонд æрцудæй нему-
цаг сахар Хайлигенштадти æфсæддон фиццаг комендантæй. Æ ими-
суйнæгти куд финста, уотемæй уоми цæргутæ тарстæнцæ советон 
æфсæддонтæй, гъома, ести æбуалгъдзийнæдтæ син араздзæнæнцæ: 
«Хъæбæр зин адтæй хумæтæг немуцæгти зундирахаст исраст кæнун... 

гонд æрцудæй журнал «Мах дуг»-и. Дуккаг 
бон  фæсрæфтæ,  куддæр  мæ  уатмæ  ба-
хизтæн, уотæ дуар æрбахуастонцæ.

– Хестæр дохтир дæмæ дзоруй, – ду-
арæй  æ  сæр  æрбадардта  æригон  кизгæ 
уорс халати.

Сæйраг  дохтир,  рацæргæ  саулагъз 
силгоймаг,  телефонæй  кедæр  хæццæ 
игъæлдзæг  дзубанди  кодта,  мæн  æрдæ-
мæ æрбакастæй æма загъта:

– Де ’рдхуард кæд естæмæй гъаст кæ-

нуй, уæд мæбæл æй ма баримæхсæ.
Хæтæл райстон, фæрсун æй:
–  Кæми  айтæ,  дæ  хуарзæнхæй?  Ку-
стæй, хæдзарæй уин иссерæн ку некæми 
бал ес...

–  Цидæр  гъуддæгути  туххæй  рауад-
тæн.  Игъосис,  макумæ  рандæ  уо.  Æхсæз 
сахаттебæл дæмæ зиндзæнæн.

Оляй  амæнтæни  уæлгъос  æрбай-
йафтон.  Хайло  æй  ходæзмолæгæнгæй 
рафарста:

– Куд æй, не ’фсийнæ, дæ цихт фæр-

рæстмæ ’й?

–  Кæд  мæ  къеретæ  уæ  зæрдæмæ 
фæццæуонцæ,  уæд  –  фæррæстмæ  ’й. 
Цидæр  игъæлдзæг  мæмæ  кæсис  аци 
изæр?!

–  Мæ  киунуги  къохфинст  фæдтæн. 
Абони  ’й  рарвистон  Дзæуæгигъæумæ,  – 
Оляй  усхъæ  æрхуаста  Хайло.  –  Фæнда-
раст ин зæгъун гъæуй, нæ? Максимæн ба 
æ  къох  лæгъуз  нæй.  Е  ин  фæндараст  ку 
зæгъа, уæд хуæздæр нæ уодзæнæй?
– Уодзæнæй, – исарази æй Оля.
Медæмæ игон дуарæй дзæбæх игъу-

стæй Оляй игъæлдзæг дзубанди.

–  Нæ  лæги  цъухæй  «фæндараст» 
исхауæд,  æндæр  мæ  зæрдæ  баресуй. 
Кæмити  нæ  фæррахауæ-бахауæ  кодтан, 
кæмити нæ бамедæг ан! Мæ уат æфснайд 
нæма фæууинæ, мæ синхæгти зонгæ дæр 
нæма  бакæнинæ,  уотæ  мæ  уæлгъос  æр-
балæууидæ:  «Оля,  тагъддæр,  рафæнда-
раст мæ кæнæ...» Æма бабæй фæстæмæ 
еци  чумадантæ...  Æд  сувæллæнттæ... 
мæхенимæр дес дæр фæккæнун, куд син 
ниффæразтон.

– Уарзондзийнадæ, – бахудтæн æз.
–  Раст  зæгъис.  Е  мæ  ку  нæ  цирен 
кодтайдæ, уæд, æхуæдæг ме ’вдесæн, еу 
хъур-хъур  дæр  некæд  искодтон.  Айдагъ-
дæр хебæраги ку райзаинæ, уæд мæ туп-
пуртæ исуадзинæ. Фæсмон мæмæ некæд 
æрцудæй. Мæ хъисмæтæй некæд рагъаст 
кодтон.  Уæдта,  бахатир  кæнæ,  фал  ма 
мæмæ  еу  амонд  кастæй:  тугъди  размæ 
нæ фембалдан. Æндæр... Хъæбæр мæтæ 
кодтайнæ.

Оля ми дуккаг хатт хатир ракурдта.
–  Мæ  дзубандитæбæл  мин  ма  фæх-
ходæ.  Æндæр  ескæмæн  сæ  нæ  радзурд-
тайнæ... 

– Зонун æй... Ме ’рдхуард хийнæ æма 
налат  æй.  Æвæдзи  æй  зудта,  Зæнгиати 
дзæбæх  кизгæ  æ  мæтæй  ести  ку  кæна, 
зæгъгæ,  æма  дæмæ  цалинмæ  тугъд  фæ-
цæй,  уæдмæ  кауи  зихъирæй  дæр  некæд 
бакастæй, – гъазæнхузи загътон æз.

Хайло мæ фарс фæцæй:
– Æ амонд адтæй æма мæ тугъди рæ-
стæг  ацирдæмæ  нæ  райевдалдæй.  Раст 
зæгъун  гъæуй,  Æрæдони  Зæнгиатæмæ 
уæхæн  кизгæ  ес,  уой  ку  зудтайнæ,  уæд 
имæ  мæ  уæргутæбæл  дæр  фæббурдай-
нæ.  Мæ  цæфтæ  дæр  нецæмæбал  æр-
дардтайнæ. 

–  Еци  дзубандитæ  мин  нури  уæнгæ 

куд некæд ракодтай? – ниххудтæй Оля.

–  Сосæг  зар  гъæрæй  неке  кæнуй, 
Оля,  –  дзуапп  равардта  Хайло  æма  мæн 
æрдæмæ æрбакастæй. – Уотæ нæй?..
Æз мæ сæр аразий тилд бакодтон.
–  Æма  ’й  мадта  ду  дæр  уотæ  сосæг-
гай уомæн зарис? – æ ходун райгъустæй 
Оляйæн.

–  Ардигæй  дзурд  ка  фæххæсса,  уæ-

хæн нæййес...

Дессаг æй бийнонти цард. Айдагъдæр 
цалдæр  дзурди,  æрфуги  еу  фезмæлд... 
Æма хахуртæ рацæунцæ бийнонти царди 
сосæгдзийнæдтæбæл.

Оля æма Хайло... Цал хатти фембалд-
тæн сæ хæдзари, цал хатти исахустон сæ 

Дзилихти Инёлар

гин  сау  мегътæ  нур  цалдæр  бони.  Теле-
визормæ  кæсунæй  хуæздæр  амал  ци  ес 
уæхæн  дзамани?  Æма  бадæн  фæлладу-
адзæн  уати.  Æхсæвæри  фæсте  кæсæн 
телевизормæ.  Кафунцæ,  зарунцæ  циуа-
вæрдæр хуæдахур артисттæ. Се ’змæлд-
бæл цæстæ нæ хуæцуй.

Уæдмæ  телевизори  экранбæл  фæз-
зиндтæй  нæуæг  кинонивæ.  Кинониви 
райдайæни финст адтæй: «Аци кинонивæ 
арæзт  æй  Стъараполи  крайи  сабурдзий-
нади фарсхуæцгути туххæй». Идарддæр – 
кинонивæбæл ка бакуста, уони муггæгтæ, 
никки поезди ка рабалци кодта, еци стъа-
рапойлаг зундгонд адæймæгути нæмттæ, 
хецæн коллективти номхигъдтæ. Уæдта – 
поезди комиссар, гвардий инæлар-майор, 
сабурдзийнадæ  гъæуайгæнгути  активон-
дæр архайгутæй еу Дзилихти Бæбуй фурт 
Михал»... 

Æхцæуæн  мин  куд  нæ  адтайдæ,  мæ 
рагон æрдхуард, мæ гъæуккаг Хайлой тух-
хæй  си  ку  бакастæн,  уæд.  Телевизормæ 
никки æдзинæгдæр никкастæн. 

Скъæруй поезд, гæбар-губур кæнуй. 
Фæстæмæ  ледзунцæ  гъæди  къохтæ, 
гъæутæ.  Идард  кæцæйдæр  зиннунцæ 
хъуæцæкалгæ  трубатæ.  Вагони  къæ-
разгæй кæсуй халассæр инæлар. Думгæ 
ин гъазуй æ бæзгин сæригъунтæй. Хор-
сугъд,  ефстагмæ  æнцъулдтæй  æндæр 
кæбæл нæма ес, еци хуæрзконд цæсгон. 
Сау  бæзгин  æрфгутæ.  Губургомау  фий. 
Кæсуй.  Цума  будурти  цидæр  агоруй... 
Ниллæг æруадзуй е ’рфгутæ. Фæкъкъех 
уй.

гъæуама 

Цæбæл?  Цæбæл 

гъуди 
кæна  уæхæн  сахатти  тугъдон  лæг?  Ке 
зæгъун  æй  гъæуй,  тæккæ  фиццаг,  æ  тог 
æнæвгъауæй кæбæл никкалдта, еци зæн-
хи  федæни  хъисмæтбæл.  Уомæн  рараст 
æй аци кадгин балций дæр.

Фестъæлфуй  инæлар  æ  медбунати. 
Цума  æ  фунæй  райгъал  уй,  уоййау  рауу-
æрдуй æ цæститæ.

Тæхуй, скъæруй поезд. Еу хузæ инней 
æййевуй. Мæнæ купей бадуй нæ зундгонд 
инæлар. Æ алливарс – æхе кари нæлгой-
мæгтæ  сæ  тугъдон  хуæрзеугути  хæццæ. 
Æхцæуæнæй дзубанди кæнунцæ цæбæл-
дæр. Киеви вагзал. Сабурдзийнади фарс-
хуæцгути митинг. Вагзали фæзи адæмæй 
къохбагæнæн  нæййес.  Дзубанди  кæнуй 
Дзилихти инæлар.

Никкидæр бабæй митинг. Нур ба При-
балтики...  астæуккаг  Уæрæсей  горæттæй 
еу.  Цæнхæ  æма  кæрдзини  хæццæ  рацу-
дæнцæ  адæм  стъарапойлæгти  размæ. 
Уоми дæр зæрдиаг дзубандитæ, арфитæ. 
Еугонд  Нацити  Ассамблеймæ,  Америки 
хецауадæмæ  ке  рарветдзæнæнцæ,  еци 
мингай къохфинститæ – тугъди азар æхе 
уодбæл  ка  бавзурста,  уони  карз  тæрхон 
тугъд  æма  тугъдæндзаргути  нихмæ.  Еци 
мингай  советон  адæймæгути  хæццæ  ад-
тæй ирон инæлар Дзилихи-фурти къохæ-
вæрд дæр.

Ци  ’й  римæхсон,  сæрустур  адтæн, 
Хайломæ уæхæн устур кади радæ ке æр-
хаудтæй,  уомæй.  Æцæгæйдæр  Дзилихи-
фурт  адтæй  еци  кади  аккаг.  Стъараполи 
крайи  раздæри  æфсæддон  комиссар... 
зудтонцæ  ’й,  кадæ  ин  кодтонцæ  æ  лæг-
дзийнадæн, æ ездондзийнадæн...

Фæцæй  кинонивæ.  Æнафонæ  ке  ад-
тæй,  уой  гъуди  дæр  нæбал  æркодтон. 
Исистадтæн æма телефонæй бадзурдтон 
Хайлой фатермæ. (Хайло фæстаг цалдæр 
анзи цардæй Пятигорски).

–  Нæ  дæ  райгъал  кодтон?  –  ниллæг 

гъæлæсæй æй бафарстон.

–  Уанцон  нæй!  –  бахудтæй  Хайло.  – 
Нурма мæ тезгъо кæнунмæ дæр ку нæма 
райевдалдæй.

– Телевизормæ кастæ?
– Кастæн уомæ дæр...
– Мæ зæрдæмæ хъæбæр фæццудæй. 

Арфæ дин кæнун.

– Цæй туххæй? – фæддес кодта Хай-

ло.

– «Сабурдзийнади поезди» туххæй.
– Æз ба зæгъун... Мах ба не ’фсийни 
хæццæ  æндæр  кинонивæмæ  кастан.  Уой 
зонгæй...  –  æма  æ  бийнойнаг  Оляйæн 
гъазгæй загъта. – Нæ «поезд» бабæй ран-
дæ 'й... Мах ба циуавæрдæр уарзæнттæ-
мæ кастан...

Дагестани  фæсте  Хайло  куста  Стъа-
раполи  крайи  æфсæддон  комиссарæй 
фондз  анземæй  фулдæр.  1976  анзи  æр-
тинсæйанздзудæй 
рацудæй  æфсади 
рæнгъитæй.  Рацудæй...  Е  бустæги  уотæ 
нæй.  Æрцардæй  æ  бийнонти  хæццæ  Пя-
тигорски. Уайтæккæ дæр бацудæй партий 
горкоммæ.  Æма  раздæри  хузæн  ранигъ-
улдæй  скъоладзаути  тугъдон-спортивон 
гъæзтити. 
«Зарница»-йи 
разамонæг, 
лекцитæ  кæсæг...  Уæдта  профилактори 
«Дубрава»-йи  хецау.  Пятигорски  кадгин 
цæргутæй еу.

Анзи размæ цалдæр хатти исæмбалд-
тæн æ хæдзари дæр. Фæууидтон, Герма-
ний ин немуцаг æвзагбæл ци киунугæ ра-
уагътонцæ, уой дæр. Цæветтонгæ, тугъди 
хуæдфæсте Хайло куста Хайлигенштадти 
горæти  фиццаг  советон  комендантæй. 
Мæйдар  æхсæвти  дæр  æ  рохс  идардмæ 
кæмæн  æрттивта,  æфхуæрд  æма  тарст 
зæрæндтæ,  стонг  сувæллæнттæ  нифси, 
рæвдуди  дзубанди  кæми  игъустайуонцæ, 
сæ  федæнбæл  сæ  ка  æууæндун  кодта, 
уæхæн  адтæй  еци  уæззау  бæнтти  сове-
тон комендатурæ. Адтæй уæхæнттæ дæр, 
нæ  комендатурæй  идæрдти  ка  лигъдæй, 
знаги цæстæй имæ ка кастæй. Исарæхсун 
гъудæй уони хæццæ дæр, баууæндун сæ 
кæнун  гъудæй  нæ  рæстдзийнадæбæл. 
Æма еци устур бæрни бацудæй уæд Дзи-
лихти майор не ’фсади, нæ адæми номæй.
Ниффинста, еци бæнтти æхе цæстæй 
ци  фæууидта,  æ  уодбæл  ци  бавзурста, 
уони. Зæрдæй, кæдзос æнкъарæнтæй ки-
унугæ асæй устур нæ рауадæй, фал – гъу-
дитæй æнхæст. Киунугæн æ еу хай мухур-

ЦÆГÆРАТИ
Максим,
(1916-1990)
Цæгат Иристони 
адæмон финсæг 

Хайло  исистадæй,  æ  уæраги  сæрти 

уæнгæ денгизи бацудæй:

–  Мæнæ  мæбæл  аци  дамугъа  дæр 
уæдæй фæстæмæ байзадæй. Мини схъес 
адтæй æви топпи нæмуг – магъа, – æ цу-
бур  хæлафи  кæрæнтти  хуæдфарсмæ  ци 
тарбун сурх нос зиндтæй, уомæ байамуд-
та инæлар.

– Сталингради бунмæ ку фембалдан, 
уæд мин дæ полкки туруса дæ уæле тухт 
ке адтæй, уой куд не ’сгъæр кодтай!

Хайло æ медбилти бахудтæй:
–  Æма  ма  нæ  уомæ  евдалдæй.  Нæ-
бал гъуди кæнис, нæ алливарс бæстæ куд 
сугъдæй,  уой?  Нæ  сæр  кæми  фæтътъун-
стайанæ, е дæр нин ку нæбал адтæй.

– Гъо, уомæй раст зæгъис. Ескæд ма 
уой æнгъæл адтан, æма дæс æма инсæй 
анзей  фæсте  денгизи  билæбæл  баддзи-
нан.

–  Раст  зæгъун  гъæуй,  бустæги  æна-
монд нæ разиндтан, – загъта Хайло æма 
æ хабæрттæ идарддæр кодта. – Гъо, æма 
дин  уой  дзурдтон.  Немуц,  æвæдзи,  сæ 
кеми  æрцудæнцæ  æма  нæбæл  аллирди-
гæй никкалдтонцæ. Уæдмæ сæумæ ’рдæ-
мæ  нæхеуæнттæ  нимпурстонцæ.  Одери 
билгæрон æнсувæрон ингæни байвардтан 
нæ тугъдон æмбæлтти.

Инæлар  æ  дзубанди  фæцæй,  арф 
ниууолæфтæй. Денгизи уолæнтæмæ æд-
зинæг  кæсгæ  байзадæй.  Неци  имæ  исд-
зурдтон.  Еу  гъуддаг  мæ  деси  æфтудта: 
æхе  туххæй  си  еу  æппæлæн  дзурд  дæр 
не ’схаудтæй. Айдагъдæр æфсæддонтæ...
Хор  нæ  тæккæ  сæрмæ  ниллæудтæй, 
æнæвгъауæй  сугъта.  Расул  æма  æ  иуаз-
гутæ минкъий раздæр рандæнцæ.

–  Дæ  кустæй  дæ  бакъулумпитæ  код-
тон.  Ме  ’фсæрмæй  бадис,  –  хатир  корæ-
гау загътон æз.

Хайло бахудтæй:
– Аци бон сабат æй, æвæдзи, æма ди 

е феронх æй?..

– Феронх æй, – исарази дæн æз.

ФÆСТАГ ФЕМБÆЛД
Пятигорск.  Санатори.  Ноябри  фиццаг 
бæнттæ.  Уазал  думгæ.  Уазал  уарунтæ. 
Бестауи сæрмæ ауигъдæй лæуунцæ бæз-

Кæрон.
Райдайæн 18-аг номери.

Устур Фидибæстон тугъди архайæг, зундгонд ирон поэт æма тæлмацгæнæг, Цæгат Иристони культури æскъуæлхт косæг Дарчити Гаврили фурт Дауити 
Устур Фидибæстон тугъди архайæг, зундгонд ирон поэт æма тæлмацгæнæг, Цæгат Иристони культури æскъуæлхт косæг Дарчити Гаврили фурт Дауити 
райгурдбæл 29 майи æнхæст кæнуй дæс æма фондзинсæй анзи (1911-1989).
райгурдбæл 29 майи æнхæст кæнуй дæс æма фондзинсæй анзи (1911-1989).

Фал, цидæр адтæй, уæддæр æрсастæнцæ. Уомæн æма советон æф-
сæддон разиндтæй, гитлеронтæ си куд дзурдтонцæ, уæхæн нæ, фал 
æцæг адæймаг – зæрдхæлар æма цæстуарзон. Æма ибæл немуцаг 
адæм æууæндун байдæдтонцæ, фæстæдæр ба ин бронзæй агъазиау 
циртдзæвæн дæр ма исæвардтонцæ Берлини Трептов-парки...»

ÄÈÃÎÐ¨ №19. 2021 àíç. 

28 май – ханси мёйё  

77

уавæрдæр анализти туххæй æй дохтиртæ 
сæ разæй искодтонцæ.

–  Ести  æй  фæхъхъор  кæнуй?  –  ба-

фарстон Оляй.

– Уотæ неци...
– Вагзалæй ма имæ бадзордзæнæн.
– Хуарз. Нæхеуонти мин бафæрсæ, – 
фæлмæн  гъæлæсæй  загъта  Оля.  –  Гъо, 
хæдæгай,  фæдзахста  ма,  киунуги  къох-
финстмæ,  дан,  æ  цæстæ  фæддарæд. 
Дзурдтон  ма  вагзалæй.  Хайло  сæхемæ 
нæ адтæй. 

14  декабри  мæмæ  Алагирæй  Хайлой 
кæстæр  æнсувæр  Аслæнбегæй  адтæй 
гъæргæнæг.

Рахъан æй Дзилихти федар мæсуг...
...  Æрæгвæззæг.  Листæг  сæлфунæг 
кæнуй.  Иригъæуи  æртиндæсæймаг  скъо-
лайæй  рахизтæн.  Мæ  над  ракодтон  Къо-
стай  уæлмæрдтæбæл.  Бæлæстæбæл  ма 
ци  еугай  сифтæ  байзадæй,  етæ  уомæл 
зæнхæмæ хаудтæнцæ. Уазал думгæ кодта.
Уæлмæрдти бахезæни галеуæрдигæй 
Дзилихти  инæлари  бæрзонд  циртдзæ-
вæни  уæлгъос  баййафтон  минкъийгомау 
къæсхуртæ  нæлгоймаги.  Æ  пъæлитой 
æфцъæкъуатæ  хæрдмæ  хадт,  æ  цъæх 
уæлдзарм ходæ æ галеу къохи. Æ лæгун 
сæр  æ  реубæл  æруагъта,  уотемæй  æд-
зинæг  кастæй  ингæни  къæйдормæ.  Цир-
тдзæвæни  бунмæ  бакъуар  æнцæ  нурма 
хуæрзæрæги  ке  æрбахастонцæ,  уæхæн 
астрæ деденгутæ.

Лæг махæрдигон нæ адтæй. Æвæдзи 
мин  ме  ’нахур  кæститæбæл  фæггурусхæ 
'й.  Цума  мæ  хæццæ  нæ,  фал  циртдзæ-
вæнмæ  дзурдта,  уоййау  ниллæг  гъæлæ-
сæй загъта:

–  Душанбейæй  дæн.  Реданти  сана-
торий  мæ  фæллад  уадзун.  Нæбал  æй 
æрбаййафтон...  Тугъди  фæсте  Германий 
еумæ  службæ  кодтан...  Ардæмæ  ку  цуд-
тæн,  уæд  Стъараполбæл  мæ  над  ракод-
тон. Æз ма 'й уоми æнгъæл адтæн...

Дууемæй дæр нарæг гъæунгæмæ ра-

хизтан. Иуазæг ма бафарста:

– Ду ба ин ка дæ?
Мæхе  ин  байамудтон.  Е  арф  ниууо-
лæфтæй æма бабæй еци ниллæг гъæлæ-
сæй загъта:

– Æвгъау адтæй, хъæбæр æвгъау.
Уардта. Листæг сæлфунæг кодта. Еу-
гаййæй  æгъзалдæнцæ  бæлæсти  уæззау 
сифтæ.

Май, 1987 анз.

цæнхæ  æма  кæрдзинæй.  Кæддæриддæр 
мæмæ  уотæ  кастæй,  цума  кæрæдземæн 
райгурдæнцæ,  цума  æнæ  сæ  кæрæдзе-
мæй  сæ  цард  федаугæ  дæр  не  ’скодтай-
дæ.  Куд  фæззæгъунцæ,  еуæй-еу  хатт  ма 
тæбæгътæ дæр базмæлунцæ. Ка ’й зонуй, 
æрцудæй се ’хсæн дзубандитæ дæр. Æр-
мæст сæбæл æз некæд фæггурусхæ дæн. 
Некæд неке цæсти бафтудтонцæ сæхе. Е 
ба æнцон нæй. Æрдзæй рахæсгæ ездонд-
зийнадæ  ин  гъæуй.  Æма  нуртæккæ  гъаз-
гæй цæбæл дзурдтонцæ, етæ гурусхаг нæ 
адтæнцæ.

Оляй  фингæмæ,  куд  фæззæгъунцæ, 
мард дæр рабадтайдæ. Куд нæ раппæлд-
тайанæ уæхæн фингæй. Уæлдайдæр æз, 
санаторий хуæруйнаги фæсте.

– Нарти Сатанайæй мæ дессагдæр ку 
фæккодтайтæ.  Раст  зæгъгæй,  хуæруйнаг 
кæнунбæл  зæрдиагæй  ку  фæййархайун, 
уæд мин ести гъæуагæ æнæ рауайгæ нæ 
фæууй.

– Куддæриддæр гъæуй, уотæ 'нцæ, – 
цума  дзубанди  бакодтан,  уоййау  æмгъæ-
лæсæй загътан Хайлой хæццæ.

– Мæ мадæ мин цæнхи туххæй еу ха-
бар  ахид  дзоридæ.  –  Лæг,  дан,  гъæдæй 
фæлладæй  æрцудæй.  Хъæдори  къос  ин 
æ  рази  æрæвардтонцæ.  Лæг  си  еу  хупп 
искодта  æма  силгоймæгтæмæ  дзоруй: 
«Цæнхæ  нæмæ  нæййес?»  Силгоймæгтæ 
кæрæдземæ  бакастæнцæ,  хъæдорæбæл 
цæнхæ ку никкодтан, зæгъгæ, фал лæгæн 
цæнхæ  рахастонцæ.  Е  си  æ  арми  дзаг 
исиста, къоси æй никкодта æма тузмæгæй 
загъта: «Е ба си мадта мæ харзæй». Уой-
йадæбæл æ фингæ ниууагъта.

– Оля, цийфæнди карз æмбесæндтæ 
нин  ку  фæккæсай,  уæддæр  мах  нæ  дзæ-
бæх фингæ нæ ниууадздзинан... Дæ зæр-
дихудти нæ бацæудзинан.

Фингæ  мийнасæй  фингæ  ’й.  Фингæ 
игъæлдзæгдзийнадæй,  уарзон  дзубанди-
тæй,  рæсугъд  имисуйнæгтæй  фингæ  'й. 
Раст  уæхæн  рауадæй  мах  фингæ  дæр 
Дзилихти фатери.

Æз  уотæ  дзурдмондагæй  некæдма 
фæууидтон Хайлой. Гъуди дæр ке нæбал 
кодтон,  еци  кæддæри  цаутæ  ба  мин  мæ 
зæрдæбæл æрлæуун кодта. Сауæнгæ ли-
стæг  гъуддæгути  уæнгæ.  Алагири  бунмæ 
Худзухи зæнхитæй райдайæ, Црауи сæр-
мæ  Хъабагъуати  бамедæг  уо,  æ  фидæ 
Бæбу  цалдæр  анзи  бригадирæй  ци  хал-
сарти бригади фæккуста, уордæмæ. Кæд-
дæр  нин  Ходи  сæрмæ  Айларти  зæнхгæс 
нæ цæвгутæ куд байста æма ин сæ æхсæ-
вигон  æ  уосонгæй  куд  радавтан,  еци  æх-
сæвæй фæстæмæ уосонги рæзти цæун ку 
нæбал æндиудтан... Уæдта бабæй нæуæ-
гæй нæ райдайæн скъола. Фурбоцæй Би-
тарти  Евгени  академи  ке  худтан,  уой.  Не 
’мбæлттæ, нæ фудаг миутæ...

– Евген нæ скъолайæй ку ратардта, е 
ба?  Гъуди  ма  ’й  кæнис?  Скъолай  азгъун-
сти сæр ку ниллухтæ кодтан...

– Гъо, куд нæ, – дзуапп равардта Хай-

ло æма Олямæ бакастæй.

–  Цæветтонгæ,  мартъий  фæстаг 
бæнтти  нæ  Евген  цалдæр  биццеуемæй 

скъолай сæрмæ исхезун кодта. Уордигæй 
меттæ  калдтан.  Мет  еуæй-еу  рауæнти 
ниййех æй. Белæй ин нæ бон неци адтæй 
æма  нæмæ  фæрæттæ  ислæвардтонцæ. 
Мах  Хайлой  хæццæ  æцæг  лæгти  хузæн 
февналдтан,  ех  фæрæттæй  карстан. 
Скъолай  æмбæрзт  сæрæн  ницъцъæстæ 
кæнунæй  тæссаг  ке  адтæй,  е  нæ  гъудий 
дæр  нæ  адтæй.  Уайтæккæ  скъолай  сæр 
ракæдзос кодтан. Евген нæ раппæлдтæй. 
Айдагъдæр дуккаг бон... Кълæстæмæ ба-
цæуæн нæбал адтæй. Тугуртæй дон миз-
тæй нæ дууей фудæй.

–  Цæмæн  уæ  дууей?  –  цæмæдесæй 

рафарста Оля.

–  Цалдæр  рауæнеми  нæ  фæрæттæй 
байервазтан  æма  никкарстан  скъолай 
сæр, – дзуапп равардтон æз. – Евген цæф 
арсау гъæрзтæй. Дууæ бони скъолай къæ-
сæрæй  бакæсун  дæр  нæбал  æндиудтан. 
Нæхемæ  дæр  хъур-хъур  кодтонцæ,  уæ 
сæртæ  кæми  адтæнцæ,  зæгъгæ.  Уæдта 
мæ  фидæ  Микъо  кæцæйдæр  песе  (смо-
ла) æрбаласта. Бабуй хæццæ ’й ниттайун 
кодтонцæ. Байсарстонцæ си скъолай сæр. 
Мах дæр сæмæ Тулатти Агубей хæдзари 
тегъæй сосæггай кастан æма нæхенимæр 
цийнæ кодтан. Нæ ахургæнæг Мария Ни-
колаевнæ  Дзапаридзе  кæцæйдæр  æрба-
цудæй æма нæ æ хæццæ ракодта. Евгени 
рази  æрлæудтан.  Еуцæйбæрцæдæр  е 
неци  исдзурдта,  уæдта  нин  уотæ:  «Сæр 
айдагъ  ходæ  дарунæн  нæй.  Сæр  Хуцау 
гъуди кæнунмæ равардта...»

«Фæррæдудæнцæ»,  –  нæ  сæрбæл 

рахуæстæй Мария Николаевнæ.

Евген æнæбари бахудтæй.
–  Фæррæдудæнцæ...  Æма  уæд  сæ 
кæрæдзей æдули сæртæмæ куд нæ фæр-
рæдудæнцæ?

–  Ниххатир  син  кæнæ...  Ахур  лæгъуз 
нæ  кæнунцæ,  –  загъта  бабæй  Мария  Ни-
колаевнæ.

– Уони карæнæй мах гъæддзаутæ ад-

тан...

– Не ’ригон ахургæнæги нихмæ æ бон 
неци адтæй не скъолай тузмæг хецауæн. 
Уомæн æма...

–  Уомæн  æма  хъæбæр  ихæсгин  ад-
тæй  еци  къæсхуртæ,  саулагъз  гурдзиаг 
кизгæй... – æ дзурд багæлста Хайло.

–  Æма  куд  нæ,  кæд  æма  ’й  мæлæти 

цъухæй байста.

– Игъосæ, Оля, Алагири ци бæгъатæр 
силгоймæгтæ  адтæй,  уонæй  айдагъдæр 
еуей  хабармæ,  мæнæ  мах  хузæн  фудаг 
лæхъуæнти  æ  еу  къохæй  цардмæ  ка  ра-
кодта, уой хабæрттæмæ, – æхе нæбал бау-
орæдта Хайло æма дзорун райдæдта:

–  Нæудæсæймаг  анзи  уорсгвардион-
тæ  Алагирмæ  ку  æрбампурстонцæ,  уæд 
сæмæ кадæр цъух бахаста Евген, дан, сур-
хити  хæццæ  баст  æй,  зæгъгæ.  Хъазахъаг 
афицер  имæ  скъолай  дуармæ  æхсаргард 
исласта. Уæлбæхæй имæ æвзедуй. Евген 
ин  ку  нæ  састæй,  уæд  æхсаргард  идард 
фæххаста. Гъа нур ниццæва, зæгъгæ, уотæ 
се  ’хсæн  февзурдæй  æригон  ахургæнæг 
Мария Николаевнæ. Æ галеу цонг хæрдмæ 
фелваста,  ма  ниццæвæ,  зæгъгæ.  Æхсар-
гарди æскъот... Æма кизги цонг зæнхи рав-

зурдæй. Евген фæййервазтæй, фал Мария 
Николаевнæ æнæ цонгæй байзадæй. Æхе 
еунæг  кизги  хузæн  æй  рæвдудта  Евген  æ 
базæронди  бонмæ.  Уæхæн  хестæр  нæ 
адтæй  Алагири,  Мария  Николаевнæн  æ 
ходæ  ка  нæ  исистайдæ,  уомæн  арфæ  нæ 
ракæнгæй  æ  рæзти  ка  рахизтайдæ.  Кæ-
стæртæ  ба,  кæстæртæ...  Нæ  фæткъути, 
нæ  кæрдтути  хуæздæртæй  æй  цох  некæд 
ниууагътан.  Тугъди  фæсте  Германий  ку 
службæ кодтон, уæд Алагири райæнхæст-
коммæ финстæг бæргæ ниффинстон, Ала-
гири  фиццаг  райдайæн  скъолайæн  Мария 
Николаевни  ном  лæвæрд  ку  æрцæуидæ, 
уæд хуарз уидæ, зæгъгæ. Дзуапп мин неци 
равардта.  Фехалдтонцæ 
зæнхахидæй 
скъола.  Æ  бунати  ин  исамадтонцæ  устур 
бæстихай. Бæстихаййи бæрзонд фæрстæй 
еуебæл дæр финст нæййес, кæддæр æ бу-
нати  Алагири  фиццаг  скъола  ке  адтæй,  е. 
Еу  фæйнæги  гæбазæ  бакъуæрун  ни  неке 
сæр æрахæста.

–  Æма  Æрæдони  ба?  Ирон  адæми 
рохсади  фиццаг  курдадзæ  –  семинарæй 
ци зæгъис? – ниууолæфтæй Оля.

Оля  æ  фингæ  радзæбæхтæ  кодта. 
Еуцæйбæрцæдæр  ма  нæ  имисуйнæгтæ 
фæлмæн  базурти  æхцæуæн  сур-сурмæ 
фегъустан,  уæдта  мæмæ  Хайло  æ  косæ-
нуатмæ  фæдздзурдта.  Стъоли  лагъзæй 
исиста  æ  зæронд  тетрæдтæ,  æнахур 
фæлмæн гъæлæсæй загъта:

–  Æцæг  рагацау  бадзубанди  кæнæн, 
ке  мæбæл  нæ  фæхходдзæнæ,  уой  тух-
хæй.

–  Уанцон  нæй.  Цæй  туххæй?  –  загъ-
тон  æз  æма,  ка  ниббор  æй,  еци  зæронд 
тетрæдтæбæл мæ цæстæ æрхастон.

– Æмдзæвгитæ... Нæхемæ сæ тугури 
мæ  мади  зæронд  кири  иссирдтон.  Рав-
зурстон,  нискъудтæ  сæ  кæнон,  зæгъгæ, 
уæдта  мæмæ  цæмæдæр  гæсгæ  æвгъау 
фæккастæнцæ. Нæуæгæй сæ рафинстон. 
Цидæртæ ма сæбæл рафтудтон. Еу-дууæ 
дин  си  бакæсон?  Æцæг,  куд  загътан, 
уотæ...

Цалдæр мин си бакастæй. Раст зæгъ-
ун гъæуй, бустæги рæвдзæ нæ адтæнцæ. 
Фал æз еци сахат æмдзæвгити гъæуагæд-
зийнæдтæбæл  нæ  гъуди  кодтон...  Тугъ-
дон инæлар æма æмдзæвгитæ... Етæ ма 
никкидæр  еу  æвдесæн  адтæнцæ  Хайлой 
кæдзосзæрдæн,  æ  ездондзийнадæн.  Уо-
нæн  ба,  æвæдзи,  хумæтæги  дзубандитæ 
фагæ нæ адтæнцæ, поэтикон æнкъарæн-
тæ син гъудæй.

–  Райсæ  сæ.  Ку  дæ  райевдæла,  уæд 
сæмæ  æркæсæ.  Зæрдæбæлдарунæн, 
–  загъта  Хайло  æма  мин  мæ  пъæлитой 
дзиппи  е  ’мдзæвгитæ  нитътъунста.  Сау-
æнгæ  санаторимæ  мæ  хæццæ  рацудæй. 
Уоми дæр ма еу сахатти бæрцæ фæллæ-
удтан.  Уæддæр  нæ  дзоруйнæгтæ  дзурд 
нæ фæцан.

Санаторийæй  нæхемæ  цæуни  хуæ-
дразмæ  бадзурдтон  Хайломæ.  Оля  мин 
дзуапп равардта:

– Сæумæй ардæмæ имæ æнгъæлмæ 
кæсун. Æз ба, зæгъун, кæд дæумæ 'й. Ци-

Нæ  Фидибæсти  номдзуддæр  æфсæддон  архайгутæй  еу, 
ДЗИЛИХТИ  Бæбуй  фурт  Михал  райгурдæй  1916  анзи  20  майи 
сахар Алагири. Ами 1934 анзи каст фæцæй æнæнхæст астæук-
каг скъола, уой фæсте – ба Цæгат Иристони педагогон институти 
рабфак. 1938 анзи Дзилихи-фурт ахур кæнун райдæдта Орджо-
никидзей  Сурхтурусагин  фестæгæфсæддон  училищей,  кæций 
каст фæцæй 1940 анзи æма æригон лейтенанти ами бауорæд-
тонцæ къурсантти взводи командирæй. Уæдмæ райдæдта Устур 
Фидибæстон тугъд, æма 1942 анзи июни æй иснисан кодтонцæ 
къурсантти  роти  командирæй  æма  уони  хæццæ  æрвист  æрцу-
дæй  Сталингради  алфамбулай  архайæг  æфсадмæ.  Гъе  уоте-
мæй  райдæдтонцæ  æ  тугъдон  карни  нæдтæ.      Дзилихи-фурт 
æхе  бавдиста  бæгъатæр  тугъдонæй,  дæсни  æма  хъæппæрес-
гин æфсæддон разамонæгæй.

Устур  Фидибæстон  тугъди  фæсте  майор  Дзилихи-фурт 
æвæрд æрцудæй горæт Хайлигенштадти (Германий Демокра-
тон  Республикæ)  фиццаг  советон  тугъдон  комендантæй.  Фæ-
стæдæр  ба  Советон  Æфсади  рæнгъити  разамунд  лæвардта 
аллихузон фестæг æма моторизацигонд æфсæддон хæйттæн, 
сауæнгæ дивизий уæнгæ.

Дзилихи-фурт  1959  анзи  фæсаууонмæ  каст  фæцæй 
М.В.Фрунзей  номбæл  тугъдон  академи.  1965  анзи  Дзилихти 
Михалæн лæвæрд æрцудæй инæлар-майори цин. 1965 анзæй 
1976 анзи уæнгæ инæлар-майор Дзилихти Михал куста Даге-
стани АССР-и, уæдта Стъараполи крайи æфсæддон комисса-
рæй.  Исаккаг  ин  кодтонцæ  сахартæ  Сталинград  æма  Хайли-
генштадти  кадгин  гражданини  ном.  Инæлар-майор  Дзилихти 
Михал 1976 анзи рацудæй запасмæ. 

Дзилихи-фурт  хуарзæнхæгонд  æрцудæй  аллихузон  пад-
дзахадон хуæрзеугутæй: лæвæрд ин æрцудæнцæ Сурх Туру-
сай орден, Фидибæсти тугъди фиццаг къæпхæни дууæ ордени, 
Сурх Стъалуй орден, «ССР Цæдеси Гæрзефтонг Тухти Райгу-
рæн бæстæн служби кæнуни туххæй», берæ майдантæ...

Инæлар-майор  Дзилихти  Михал  æ  уæлзæнхон  цардæй 
рахецæн  æй  1984  анзи  14  декабри,  байвардтонцæ  ‘й  Дзæу-
æгигъæуи Ирон ковæндони тургъи пантеони. Дзилихти номд-
зуд инæлари берæ хъиамæттæ нæ Фидибæсти сæрбæлтау, 
æ берæ арфиаг гъуддæгутæ, æ рохс ном иронх нæ ‘нцæ нæ 
дзиллæй,  кадæгонд  ин  цæуй,  æ  ном  хæссуй  сахар  Алагири 
гъæунгтæй еу...

Советон Цæдеси Бæгъатæр, инæлар-майор Сиваков Иван Прокофийи фурти райгурдбæл 2 июни æнхæст кæнуй æхсæзинсæй анзи (1901-1944). 1926-1932 
Советон Цæдеси Бæгъатæр, инæлар-майор Сиваков Иван Прокофийи фурти райгурдбæл 2 июни æнхæст кæнуй æхсæзинсæй анзи (1901-1944). 1926-1932 
æнзти службæ кодта Дзæуæгигъæуи фестæгæфсæддон скъолай.
æнзти службæ кодта Дзæуæгигъæуи фестæгæфсæддон скъолай.

8
88

№19. 2021 àíç. 
28 май – ханси мёйё

ÄÈÃÎÐ¨

Номдзуд философ Артур ШОПЕНГАУЭР (1788-1860) финста: «Кадæ аразгæ 
’й, адæймаг иннети хæццæ ’й рабаргæй, ци хузонæй байзайуй, уомæй... Еу-
гуремæй дæр устурдæр аргъ фæууй, алли уавæрти дæр æ меддуйне æнæй-
йивдæй кæмæн байзайуй, еци адæймагæн. Еу загъдæй   кадæн æхецæн 
неци аргъ ес, фал адæймаг кади аккаг ци хузи иссæй, е æй æ рахуæцæн...»

ИМИСУНЦÆ  БÆГЪАТÆРИ  Æ  РАЙГУРÆН  ГЪÆУБÆСТÆ...

интернационалон  ихæс  æнхæст-
гæнгæй, æ цард нивондæн ка æр-
хаста, уони хæстæгутæ дæр. 

Скъолай  ахурдзаутæ  иуазгу-
тæн  зæрдиагæй  райарфæ  код-
тонцæ,  уæдта  кезугай  кастæнцæ 
афгайнаг  тугъди  туххæй  финст 
æмдзæвгитæ,  дзурдтонцæ  нæ 
Фидибæсти  анзфинсти  еу  хай  ка 
иссæй,  еци  изол  рæстæги  цаути 
туххæй,  имистонцæ,  се  ’мгъæ-
уккæгтæ  си  хъазауатонæй  куд 
архайдтонцæ, уой. Уæлдай бæл-
вурддæрæй  ба  си  дзубанди  цу-
дæй  Мурити  Владикки  бийнонти 
туххæй,  уомæн  е  скъолай  ахури 
рæстæги хабæртти, æ цубур, фал 
намусгин карни, 1982 анзи æ цард 
нивондæн  куд  æрхаста  æ  ко-
мандири  ервæзун  кæнгæй,  еугур 
еци  цаути  туххæй.  Тугъдон-ин-
тернационалист  Диамбегти  Эль-
бруси  фурт  Геуæрги  ба,  Мурити 
Владикки  кадæн  е  ’мтохгæнæг 
ци  рæнгъитæ  ниффинста,  уони 
уоййасæбæл  аййев  æма  зæрди-
бунæй  бакастæй,  æма,  уонæмæ 
игъосгæй  еугурей  зæрдитæ  дæр 
исхъурмæ  ‘нцæ,  сæ  цæстисугтæ 
нæбал бауорæдтонцæ... 

–  Афгайнаг  зæнхæбæл  ци 
берæ  тугъдонтæ  фæммард  æй, 
уони ‘хсæн æй нæ уарзон æмгъæ-
уккаг дæр, – загъта скъолай раза-
монæг Айларти Оксанæ. – Абони 
æма  исони  фæлтæрти  ихæс  æй, 
бæгъатæрти  лæгдзийнадæ  зо-
нун, зæрдæбæл дарун æма гъуди 
кæнун,  цæмæй  сæ  рохс  нæмттæ 
æностæмæ  цæронцæ...  Уадзæ 
æма  Мурити  Владикки  цубур, 
фал  намусгин  цард  махæн  исуа 
дæнцæ.  Афгани  æма  æндæр 
тугъдтити  фудбæлахи  цаутæ  ба 
нæ  адæмбæл  макæдбал  æрцæ-
уæнтæ...

Мемориалон фæйнæг байгон 
кæнуни  барæ  лæвæрд  æрцудæй 
Мурити  Владикки  æмтохгæнæг, 
мæскуйаг  иуазæг  Виктор  Пучко-
вæн  æма  9-аг  къласи  ахурдзау 
Гиголати  Марикæн.  Фæйнæг  ци 
æмбæрзæнæй  æмбæрзт  адтæй, 
уой  æресгæй,  цитгин  мадзали 
архайгути цæстингаси размæ фе-
стадæй  æригон  тугъдон...  Хъæ-
бæр зин æй, æ сорæт æностæмæ 
байзайдзæнæй 
къæйдорбæл, 
зæгъгæ, зæгъун, фал ци кæнæн... 
Аци  мадзал  райзолдæр  æй 

скъолай  цитгин  мадзæлттæ  ара-
зæн  зали.  Амудта  ‘й  Дигори  рай-
они  афгайнаг  тугъди  ветеранти 
Цæдеси сæрдар Гамахарти Эрик. 
Тугъдонтæ-интернационалист-
тæ,  уонæн  сæ  хеуæнттæ  ими-
стонцæ,  еци  тугъди  рæстæг  ка 
фæммард æй, сæ еци æмбæлтти 
рохс  нæмттæ.  Мурити  Владикки 
туххæй  сæ  имисуйнæгтæ  дзурд-
тонцæ  æ  хæццæ  ка  тох  кодта, 
етæ.  Зæрдхъурмæй  ин  æ  цард 
æма  ахури  хабæрттæ  кодтонцæ 
æ  синхæгтæ,  æ  ахургæнгутæ... 
Зæрдæ  байвардтонцæ  уомæй 
дæр,  æма  ахури  нæуæг  анзи 
скъолай кълæстæй еуеми ке нив-
вæрдзæнæнцæ  бæгъатæри  ном-
бæл  сæрмагонд  партæ.  Баддзæ-
нæнцæ  си  хуæздæрти  хуæздæр 
ахурдзаутæ. 

Нæуæгæй  бабæй  си  райгъ-
устæнцæ  Афганистани  тугъди 
ка  тох  кодта,  уонæн  сæхе  финст 
æмдзæвгитæ. Зæгъæн, Хъарман-
Синдзигъæуæй  тугъдон-интерна-
ционалист Салхъазанти Алик ба-
кастæй æхе финст æмдзæвгитæ. 
Зæрдæмæгъаргæ  зар  «Исасод-
зетæ  цирæгътæ»  ку  райзæлдæй, 

уæд  зали  адæм  лæугæй,  иссугъ-
тонцæ гъиги цирæгътæ.

Мадзали 

кæронбæттæни 
Дигори  райони  сæргълæууæги 
унаффæгæнæг  Дзедати  Ирбек 
æма  муггаги  минæвар,  райони 
администраций  граждайнаг  гъæ-
уайкæнуйнадæ  æма  æнæнгъæ-
лæги цаути хайади сæргълæууæг 
Мурити  Марклен  райарфæ  код-
тонцæ  аци  арфиаг  гъуддаг  иса-
разгутæ  æма  архайгутæн,  уæдта 
сæрмагондæй  Къора-Уорсдонмæ 
бæгъатæри  ном  æримисунмæ 
иссæун  æ  сæйраг  ихæсбæл  ка 
банимадта,  изолæй  ка  иссудæй, 
уонæн.  Иуазгутæ  дæр  фусунтæн 
райарфæ  кодтонцæ,  зæрдиагæй 
сæ  ке  исиуазæг  кодтонцæ,  уой 
туххæй.  Уой  фæсте  ба  арвмæ 
исуагътонцæ  дууæ  æма  инсæй 
уорс шари – æдеугурæй гъе уой-
бæрцæ  фæццардæй  рохс  дуйне-
бæл уорсдойнаг бæгъатæр Мури-
ти Владимири фурт Владик...

Вероникæ ПАХОМОВА,
Дигори райони газет  «Ди-
гори хабæрттæ»-й сæйраг 
редактори хуæдæййевæг. 

КУД АЛЛИ скъола, уотæ Уор-
сдони  гъæуи  астæуккаг  скъола 
дæр  сæрустур  æй  æ  рауагъдон-
тæй.  Уæлдайдæр  ба,  Фидибæ-
стæбæл æновуд уогæй, уой кадæ 
æма намусæн ка фескъуæлхтæй, 
уонæй. Уонæн сæ еугурей туххæй 
бæлвурддæрæй  радзорун  дæр 
бæргæ  æнгъезуй,  фал  нин  нур-
тæккæ уæхæн равгæ нæййес. Нæ 
дзубанди  абони  æй,  Райгурæн 
бæсти  ихæслæвæрд  æнхæст 
кæнгæй,  агъазиау  бæгъатæрд-
зийнадæ  ка  бавдиста,  уонæй 
еуей  туххæй...  Мурити  Владими-
ри фурт Владикки туххæй.

Афганистани 

зæнхæбæл 
тугъди Советон Æфсади хæйттæ 
ку  архайдтонцæ,  уæд  уордæмæ 
æрвист  æрцудæнцæ  Уорсдони 
астæуккаг  скъолай  рауагъдонтæ 
Хъарати Витали, Туати Аслæнбег, 
Диамбегти  Эльбрус  æма  Мурити 
Владик  дæр.  Етæ  хъазауатонæй 
исæнхæст  кодтонцæ  сæ  тугъдон 
ихæс.  Æртемæй  си  цардæга-
сæй  исæздахтæнцæ  бийнонти 
‘хсæнмæ, цæрунцæ сæ райгурæн 
гъæуи.  Фал,  гъулæггагæн,  Мури-
ти  Владик  ба  уодæгасæй  нæбал 
исæмбалдæй æ фидиуæзæгбæл, 
бæгъатæрдзийнадæ  равдесгæй, 
фæммард  æй  афгайнаг  зæнхæ-
бæл.  Æ  фæсмæрдæ  ин  исаккаг 
кодтонцæ  цитгин  хуæрзеуæг  – 
Тугъдон Сурх Турусай орден.

Æ рохс ном иронх нæй æ рай-
гурæн гъæубæстæй, еудадзуг æй 
имисунцæ,  цитгин  æй  кæнунцæ. 
Æрæги ба æдзард бæгъатæрæн, 
ци  скъолай  ахур  кодта,  уой  фар-
сбæл  кадгин  уавæри  федаргонд 
æрцудæй  номерæн  мемориалон 
къæйдор  фæйнæг.  Аци  мадзал-
мæ  æрæмбурд  æнцæ  Мурити 
Владиккæн æ хеуæнттæ, усхъæй-
усхъæмæ ке хæццæ тох кодта, æ 
еци  æмбæлттæ  сахартæ  Мæску 
æма Курскæй, æрбацудæнцæ нæ 
республики иннæ районтæй тугъ-
донтæ-интернационалисттæ,  ев-
гъуд 80-аг æнзти Владикки хузæн, 

Республикон дзиллон æхсæнадон-политикон газет «Дигорæ».
Республиканская массовая общественно-политическая газета «Дигора».

Сæйраг редактор: САКЪИТИ Бариси фурт Эльбрус.
Редакций адрес: 362015 РЦИ-Алани, г. Дзæуæгигъæу, Къостай 
номбæл проспект, 11, 6-аг уæладзуг.
Тел. 25-22-56 (факс), 55-08-16; 25-93-00.
Е-mail: gazeta-digora@inbox.ru.
Нæ газети сайт: http://gazeta-digora.ru.
Газет исаразæг æма уадзæг: РЦИ-Аланий мухури æма дзиллон 
коммуникацити гъуддæгути фæдбæл Комитет. 
362003, РЦИ-А, г. Дзæуæгигъæу, Димитрови гъæунгæ, 2.
Учредитель  и  издатель:  Комитет  по  делам  печати  и 
массовых  коммуникаций  РСО-Алания.  362003,  РСО-Алания,  г. 
Владикавказ, ул. Димитрова, 2.

Газет регистрацигонд æй бастдзийнади, хабар-
хæссæг  технологитæ  æма  дзиллон  коммуни-
кацити  сфери  Федералон  служби  Управлений 
РЦИ-Аланий.  Рег.  номер  ПИ  №ТУ  15  –  00141, 
2017 анзи 14 апърели.

Газет мухургонд æрцудæй АБÆ «Рауагъдадæ 
«Хонсайраг регион»-и. 357600, г. Ессентуки, 
гъæунгæ Никольская, 5а.

Газета напечатана в ООО «Издательство «Южный 
регион». 357600, г. Ессентуки, ул. Никольская 5 а.

Газета  зарегистрирована  в  Управлении  Феде-
ральной  службы  по  надзору  в  сфере  связи, 
информационных технологий и массовых ком-
муникаций  по  РСО-Алании.  Регистрационный 
номер ПИ №ТУ15-00141 от 14 апреля 2017 г. 

Газет цæуй къуæре еу хатт – геуæргибони.
Рафинсуни индекс: 73946.
Тираж 650. Заказ №1135.
Мухурмæ гъæуама финст æрцæуа – 17.00.
Мухурмæ финст æрцудæй – 17.00; 27.05.2021. 

Нæ  газетæй  ист  æрмæгæй  пайда  кæнун  æнгъезуй,  нæ  редакций  аразийæй.  Уæдта 
гъæуама бæрæггонд уа, нæ газетæй ист ке æй, е. 

Использование материалов допускается только с разрешения редакции. При пере-
печатке ссылка на газету «Дигора» обязательна. 

Финстæгутæ, къохфинститæ, хузтæн рецензи нæ дæттæн, уæдта сæ автортæмæ дæр 
фæстæмæ не ’рветæн.

Рукописи не рецензируются и не возвращаются. 

Газети ци æрмæгутæ рацæуа, уонæбæл бæрнондзийнадæ хæссунцæ сæ автортæ.

Ответственность за опубликованные материалы, рекламу и объявление несет автор.

