ЕВГЪУД БОНБÆЛ ХОР НÆ КÆСУЙ, ФАЛ НИН НÆ АБОНИ НАД БА РОХС КÆНУЙ!..

ФЕМБÆЛД

Нæ республики Сæргълæууæг Сергей Меняйло культурæ, уæдта 
ахурадæ æма науки министртæн бафæдзахста, гъæугæ равгитæ 
исаразун,  цæмæй  ахурдзаутæн  сæ  бон  уа  цæгатиристойнаг 
музейтæмæ лæвар цæун. Уотемæй музейтæ дæр сæ фадуæттæй 
архайдзæнæнцæ ахурадон системи, уой фæрци агъазиау æвæрæн 
хæсдзæнæнцæ ирæзгæ фæлтæрти гъомбæладæмæ. 

Цæун райдæдта 1993 анзи мартъий
Цæун райдæдта 1993 анзи мартъий

0 +0 +

№35 (816) 2021 анзи 30 сентябрь – рухæни мæйæ

Аргъ 1 туман

НÆ ЦИТГИН ХЕСТÆРТÆ – НÆ КÆСТÆРТÆН КУРУХОН РАЗВÆНДАГ АМОНГУТÆ
НÆ ЦИТГИН ХЕСТÆРТÆ – НÆ КÆСТÆРТÆН КУРУХОН РАЗВÆНДАГ АМОНГУТÆ

Сергей МЕНЯЙЛО: «МÆ ЗÆРДÆ УИН ЗÆГЪУЙ ФЕДАР 
ÆНÆНЕЗДЗИЙНАДÆ, ЦАРДИ ДÆРГЪВÆТИЙНÆ АМОНДГУН ÆНЗТÆ!..»

Нури  доги  ци  бæрæгбæнттæ  бæрæггонд 
цæунцæ, уонæн сæ тæккæ цийнагдæртæй æй 
рацæргæ  адæймæгути  Æхсæнадæмон  бон. 
Бæрæггонд цæуй æнæгъæнæ дуйней дæр 1991 
анзæй фæстæмæ алли анз дæр 1 октябри. Бæ-
рæгбони фæдбæл Цæгат Иристони хестæртæн 
райарфæ кодта нæ республики Сæргълæууæг 
Сергей Меняйло. Æ арфи нистауæни сæрма-
гондæй баханхæ кодта: «Аци бæрæгбони фæд-
бæл  уин,  нæ  хъазар  хестæртæ,  зæрдибунæй 
арфæ  кæнгæй,  фæндуй  мæ  зæгъун  уой,  æма 
цæйбæрцæбæл  сæрустур  æма  боз  уи  ан  уæ 
хъазауатон  фæллойни,  уæ  агъазиау  уодикон-
ди тухгиндзийнади туххæй. Сумах махæн айтæ 
нифсдæттæг уодæнцойнæ, тæккæ сæйрагдæр 

хæзна  æма  национ  есбон.  Сумахæн  уæ  цард-
вæндаг агъазиау æй. Уæ фæллойнадон æскъу-
æлхтдзийнæдтæ æма нæ республики райрæзт-
мæ ци зингæ æвæрæн бахастайтæ, уонæй мах 
алкæддæр  сæрустур  æма  уи  æгæрон  арфиаг 
уодзинан. Æма мæ фæндуй сумахæн райарфæ 
кæнун,  аргъ  кæмæн  нæййес,  уæ  еци  ахедгæ 
фæллойни æма уоди федар хъаури туххæй. 

Æруагæс  ми  кæнуй,  абони  дæр  уæ  зо-
нундзийнæдтæ,  устур  фæлтæрддзийнадæ 
æма  республики  цардиуаги  хабæрттæбæл 
рæстзæрдæй  тухсундзийнадæ  устур  агъаз 
фæууодзæнæнцæ  нæ  еумæйаг  гъуддагæн  – 
Цæгат Иристони æнтæстгинæй райрæзт æма 
хуарздзийнадæн.

Мæхердигæй  ба  мæ  зæгъун  фæндуй: 
сумахбæл ауодун, уæ царди хуæрзгъæдæд-
зийнадæ  фæххуæздæр  кæнунæн  гъæугæ 
уавæртæ аразун махæн æй нæ агъазиаудæр 
ихæс, æма, махæй ци аразгæ ‘й, уомæй ал-
цидæр  кæндзинан,  цæмæй  нæ  республики 
хестæр  фæлтæр  цæра  уодæнцойнæй  æма 
амондгунæй.

Мæ  зæрдæ  уин  зæгъуй  федар  æнæ-
нездзийнадæ, уодиконди цæрдæгдзийнадæ, 
дæргъвæтийнæ  царди  амондгун  æнзтæ,  уæ 
хеуæнттæ æма къабæзти æновуддзийнадæ. 
Уæ кæстæрти хортæй бафсæдетæ, нæ хъа-
зар хестæртæ! Уæхе гъæуай кæнетæ!..»

НИЙЙЕРÆГИ РÆВДУДÆН АККАГ АРГЪ КА КÆНУЙ, УОМÆЙ ХУЦАУ ДÆР АРАЗИ ÆЙ!..
«МÆ ЦАРДИ НИВÆ, МЕ ’НОСОН…»

Федарæй  ни  æруагæс  кæнуй,  ра-
цæргæ  адæймæгути  Æхсæнадæмон 
бони  нæ  дзиллæ  аллихузон  зæрдæ-
рохсгæнæн мадзæлттæй барæвдауд-
зæнæнцæ нæ хестæрти – мадтæлтæ 
æма фидтæлти, бабати æма нанати, 
нæ  Исфæлдесæгæй  син  ракордзи-
нан, цæмæй ма нин берæ рæстæгути 
зæрдрохсæй фæццæронтæ.

Е  æнæмæнгæ  хуарз  уодзæнæй, 
фал,  махмæ  гæсгæ,  æримисун  гъæ-

удзæнæй  хъазар  хестæртæй  нин 
абони  цардæгас  ка  нæбал  æй,  уони 
дæр.  Уомæн  æма  сæ  рæсугъд  уоди-
кондæй, сæ берæ арфиаг фæллæнт-
тæй  абони  дæр  цардæгас  æнцæ  нæ 
зæрдити:
Мæ царди нивæ, ме ’носон,
Цæмæ фæббæлун, æдта,
Æрмæстдæр ма де ’нцъулд росæн,
Нимма кæнæ еунæг ба…

Аци  рæнгъитæ  исистан  Колити 

Витали  æ  мадæ  Анфиси  (Текъой-
ти  кизги)  номерæнæн  кæддæр  ци 
æмдзæвгæ  ниффинста,  уордигæй. 
Æ  кæстæртæн  уарзон  мадæ,  адæми 
хуарзæн  æновудæй  хъиамæтгæнæг 
силгоймаг, е, кæд абони не ’хсæн нæ-
бал  æй,  уæддæр,  кадæриддæр  æй 
зудта,  етæ  ’й  арфиагæй  имисунцæ. 
Мах дæр ин абони æ номерæнæн му-
хур кæнæн сæрмагонд æрмæг (6-7-аг 
фæрстæбæл).

«КУД РАЗАМОНГУТÆ, 
УОТÆ ДЗУАПДÆТТÆГ 
АЙТÆ АДÆМИ
РАЗМÆ!..»

Уæрæсей Федераций Пре-
зидент  Владимир  Путинæн
нæуæг  æвзурст 
регионти 
сæргълæугути  хæццæ  видео-
бастдзийнади  фæрци  адтæй 
фембæлд.

Архайдта  си  Сергей  Ме-
няйло  дæр,  –  уой  нæ  респу-
блики  Парламент  19  сентябри 
равзурста  Республикæ  Цæгат 
Иристон-Аланий  Сæргълæу-
уæгæй.  Бæсти  Президент  æ 
радзубандий  райарфæ  кодта 
разамонгутæн,  комкоммæ  сæ 
кустæй  адæмæн  дзуапп  ке 
дæттунцæ,  уой  бафеппайдта. 
Бæлвурдæй син бафæдзахста: 
– Алкæмæ дæр уи ес кусти 
фæлтæрддзийнадæ,  хъæбæр 
вазуггин  æй,  берæ  хъаурæ 
домуй,  цæргути  рази  бæрнон 
ке  айтæ,  уой  гъæуама  лæдæ-
райтæ.  Се  ‘ууæнкæн  син  гъæ-
уама  алли  бон  дæр  дзуапп 
дæттайтæ,  гъæуама  косайтæ 
уони туххæй, уæ дустæ бахат-
гæй,  уæ  зæрдæ  æма  уæ  уоди 
хъаурити фæрци. Уæхæн бæр-
зонд  бунати  ке  айтæ,  уой  син 
гъæуама  алли  бон  бæлвурд 
гъуддæгутæй  амонайтæ.  Тæк-
кæ  карздæр  социалон,  эконо-
микон фарстатæ лух кæнунмæ 
разамунддæтгути 
хъауритæ 
исаразетæ.

Национ  проекттæ  цæй-
бæрцæбæл  æнæкъулумпитæ 
æма  æнæгъæнæй  æнхæст-
гонд  цæунцæ,  уомæ  гъæуама 
разамонгутæ  алкæддæр  сæ 
гъос  даронцæ.  Сувæллонгин 
бийнонтæн  æма  граждæнти 
æндæр  категоритæн,  минкъий 
æма рæстæмбес амалгъонади 
минæвæрттæн  бунæтти  куд 
агъаз  кæнунцæ,  коронавируси 
хæццæ  куд  тох  кæнунцæ,  уо-
нæмæ гъæуама уонцæ къæрц-
гъос.

–  Кусти  бунæтти  хæццæ 
уавæрмæ  устур  æргом  гъæ-
уй  æздахун,  –  баханхæ  кодта 
Владимир  Путин.  –  Аци  рау-
æн  –  фæсевæд  æма  пенсий 
агъоммæ  адæммæ.  Сæйраг 
стратегион  пълантæ  æнхæст 
кæнун  нæ  бæсти  ирæзтбæл 
хъæбæр 
фæззиндзæнæй, 
царди  сæ  уадзунцæ  бунæтти, 
регионти.  Сæ  бæрæггæнæнти 
туххæй  сумах  айтæ  адæмæн 
дзуапдæттæг,  етæ  уæ  кустæн 
аргъ  кæндзæнæнцæ.  Царди 
сæ рауадзунмæ фулдæр адæ-
ми  æргом  раздахетæ,  граж-
дайнаг  æхсæнади  институти 
хæццæ  уоми  гъæуама  æмгу-
стадæ уа.

Кæронбæттæни 

Прези-
дент  фембæлди  архайгутæн 
райарфæ кодта, æ зæрдæ син 
агъазиау  æнтæстдзийнæдтæ 
ке  зæгъуй,  уой  фæббæрæг 
кодта.

http://gazeta-digora.ru 

Е-mail: gazeta-digora@inbox.ru 

gazeta_digoria

 
 
 
 
22

№35. 2021 àíç. 
30 сентябрь - рухёни мёйё 

ÄÈÃÎÐ¨

 Сурх-Дигори дзиллæ сæхе цæттæ кæнунцæ ахсгиаг цау ис-
бæрæг кæнунмæ – сæ гъæубæл исæнхæст æй дæс æма цуппа-
ринсæй анзи. Куд нисан кæнунцæ, уотемæй бундоронæй куст 
æрцæудзæнæй гъæуи фæлгонцадæбæл, исараздзæнæнцæ бæ-
рæгбони аллихузон мадзæлттæ.

АЛЛИ АХСГИАГ ГЪУДДАГ ДÆР ГЪÆУАМА 
ÆНÆГЪÆНÆЙ ÆНХÆСТГОНД ЦÆУА

зали  арæзтади  программæбæл  бундоро-
нæй  бакосонцæ.  Сергей  Меняйлой  гъуди-
мæ гæсгæ еугур культурон объекттæ дæр 
байеу  кæнун  гъæуй  æма  уой  фæрци  сæ 
архайд  еугæндзонæй  æнтæстгиндæр  уа. 
Уой фæдбæл уотæ загъта:

–  Гъæуама  нæмæ  уа  культури  объ-
ектти  ирæзти  хеуинунадæ.  Мæ  бон  æй 
берæфадуатгун концертон зали арæзтади 
туххæй  бæлвурддæрæй  æрдзорун,  фал 
нерæнгæ  нæмæ  нæ  фагæ  кæнуй  мини-
стради  бундорон  хатдзæгтæ  æма  уони 
исбæлвурд  кæнунбæл  æвæстеуатæй  ба-
косун гъæуй. 

Уой  хæццæ  ба  ма  Сергей  Меняйло  
республики  разамонæг  министради  раз-
амундæн  бафæдзахста  нæ  паддзахадон 
ансамбль  «Алан»-и  идарддæри  райрæзти 
программæ  цубур  æмгъудмæ  бацæттæ 
кæнун. Уой фæдбæл уотæ баханхæ кодта:
– Ансамбль æй нæ республики культу-
рæ  агъазиаудзийнади  æма  цæмæдессаги 
æвдесгутæй  еу,  аци  фарстай  уæ  равна-
лæнтæ фæппарахатдæр кæнетæ.

***
Æмбурди  ма  дзубанди  рауадæй,  аук-
ционмæ  нæ  рахæсгæй,  инвестицион  про-
екттæ  исæнхæст  кæнуни  нисани  хæццæ 
ци зæнхитæ лæвæрд æрцудæнцæ, уобæл. 
Раздæр  Сæргълæууæг  зæнхитæ  фæстæ-
мæ  райсун  байхæс  кодта.  Амалгъонадон 
архайд  зæнхитæбæл  кæми  нæ  цæуй,  уой 
туххæй  радзурдта  паддзахадон  есбойна-
дæ  æма  зæнхи  рахастдзийнæдти  мини-
стри  ихæстæ  рæстæгмæ  æнхæстгæнæг 
Тедети Руслан: 

–  Æдеугурæй  35  инвесторæн  радех 

кодтан 54 зæнхи хаййи, нур инвестортæ сæ 
проекттæ  царди  уадзунцæ.  Абони  сæ  куст 
кæнунцæ «Метро Кэш Керри», «Промстрой-
конструкци», «Леруа Мерлен». 

Æнæмæнгæ  гъæуама  ци  проекттæ 
арæзт  æрцудайуонцæ,  уотемæй  ба  æв-
нæлд дæр кæмæ не ‘рцудæй, уони хецæут-
ти хæццæ бадзурдтæ ихæлд æрцудæнцæ. 
Уой фæдбæл Сергей Меняйло уотæ загъта:
–  Гъæуама  алкедæр  раст  балæдæра, 
циуавæр  системæмæ  гæсгæ  косæн,  уой. 
Ес нæмæ инвестицон проектти совет, уоми 
исарази  унцæ  республикæн  ахсгиаг  про-
екттæбæл.  Бадзурдти  бæрæг  фæуунцæ 
республикæ æма инвестори ихæстæ. Сæй-
рагдæр æнцæ байвæрд æхца, нæуæг кусти 
бунæттæ æма мизд.

Мах нæхе ихæстæ æнхæст кæнæн, ин-
вестор  ба  æхе  ихæстæ.  Кæд  нæуæг  кусти 
бунæттæ  фулдæр  кæнуни  ихæс  æхемæ 
райста,  уæд  æй  æнхæст  кæнæд,  мах  ба 
имæ нæ цæстæ дардзинан. Кæд ин не ‘нтæ-
суй, уæд бадзурд фехалдзинан.

Æмбурди  ма  Сергей  Меняйло  фегъ-
осун  кодта  цалдæр  фæдзæхсти:  ахуради 
æма  науки  министрæн,  цæмæй  бавдеса 
ахургæнгути  мизд  федуни  системи  фæд-
бæл  фæндæнттæ;  районти  разамонгутæ 
ба  гъæуама  бацæттæ  кæнонцæ  æхсæна-
дон  бунæттæмæ  базелуни  фæндæнттæ. 
Хъалонтæ федуни цæгатиристойнаг управ-
лени  гъæуама  паддзахадон  есбойнадæ 
æма  зæнхи  рахастдзийнæдти  министради 
хæццæ  бацæттæ  кæнонцæ,  хъалонтæ  куд 
æфтуйунцæ, уой туххæй бæлвурд игъосун-
кæнуйнаг.  Æнæзмæлгæ  есбойнадæ  æма 
зæнхи хæйттæ инвентаризацигонд куд цæ-
унцæ, уомæ гæсгæ.

Евгъуд къуæрей электрон тухæй гъæу-
агæ баййафтонцæ нæ республики цалдæр 
рауæнеми  –  зæгъæн,  электрон  рохс  нæ 
адтæй Дзæуæгигъæуи. Аци цауи фæдбæл 
Цæгат  Иристони  Сæргълæууæг  Сергей 
Меняйло  æрæги  алликъуæреуон  аппара-
тон  æмбурди  архайгути  æргом  раздахта, 
фæстауæрцон  фæрæзнитæ  ке  нæййес,  е 
цæйбæрцæбæл  нæхъæртондзийнадæ  ‘й, 
уомæ. Æ радзубандий загъта:

–  Районти  разамонгути  хæццæ  гъæ-
уама  зонайтæ,  электрон  тухæ  кæми  нæ 
фагæ  кæнуй,  уоми  цæйбæрцæ  адæм  цæ-
руй, уонæн æрдзон газæй пайда кæнунæн 
сæ  гæнæнтæ  циуавæр  æнцæ,  уой.  Еугур 
социалон объекттæ гъæуама æнхæст уон-
цæ фæстауæрцон фæрæзнитæ дæтгутæй. 

Банимайетæ,  цæугæ  электростанцитæн 
цæйбæрцæ багъæудзæнæй, уой.

Нæ республики сæйраг санитарон дох-
тир Тибилти Алан аци бæнтти эпидемиоло-
гон уавæри туххæй дзоргæй куд фегъосун 
кодта, уотемæй евгъуд къуæрей, раздæри 
æмгъуди хæццæ рабаргæй, сæйгитæ дууæ 
проценти фæффулдæр æнцæ. Ковидон го-
спитæлтæмæ  баластонцæ  15,4  проценти 
фулдæр сæйгити.

***
Аци  æмбурди  уæлдай  парахатдæр 
къабази 
дзубанди  рауадæй 
идарддæри  райрæзти  фæдбæл.  Культури 
министради  разамундæн  ихæсгонд  æрцу-
дæй,  цæмæй  нæ  республики  ахсгиагæй 
ка  гъæуй,  еци  берæфадуатгун  концертон 

культури 

ИСОНИБОНÆН АБОНИ КУ НÆ УА, УÆД Е ДÆР НÆ УОДЗÆНÆЙ!..

Нæ  фидтæлтиккон  аци  зундамонæн 
загъди  медес,  махмæ  гæсгæ,  лæдæрд  æй. 
Дæ исонибон дин цæмæй зæрдрохс рауайа, 
уобæл  абони  архайун  гъæуй,  гъæуама  ин 
исаразай  федар  бундор.  Уотæ  ‘й  æхсæна-
ди цардиуаги фæткæ дæр. Æма уомæн ба, 
цидæриддæр  фæккæнай,  уæддæр,  фиц-
цагидæр,  гъæунцæ  бæлвурд  равгитæ  æма 
гæнæнтæ,  бæлвурддæрæй  ба  –  финансон 
фæрæзнитæ.

Æма  еци  æгъдауæй  нæ  исонибон  куд 
гъæуама уа, уобæл дзубанди цудæй нæ ре-
спублики 2022-2024 æнзтæн бюджет исбæл-
вурд кæнуни хецауадон къамиси æмбурди, 
разамунд  ин  лæвардта  Цæгат  Иристони 
Хецауади сæрдари ихæстæ рæстæгмæ æн-
хæстгæнæг  Тускъати  Таймураз.  Æма  æ 
радзубандий  куд  баханхæ  кодта,  уотемæй 
нури  уæнгæ  æнхæстгæнæг  хецаудзийнади 
къабæзти  æма  финансти  министради  æм-
густдзийнади  фæрци  бантæстæй  гъæугæ 
куст  исæнхæст  кæнун,  цæмæй  районти 
бюджетти  бæрæггæнæнтæ  бæлвурдгонд 
уонцæ.  Анзи  кæронмæ  гъæуама  дзубанди-
гонд æрцæуа бюджети æфтуйæгти хайбæл, 
еци дзубандий архайдзæнæнцæ Парламен-
ти депутаттæ, районти бæрнон адæймæгу-
тæ.

Аци  æмбурди  ба  финансон  ведомстви 
разамонæг    Исахъти  Олег  радзурдта,  нæ 
республики исонибони бюджет гъæуама ци-
уавæр уа, уой туххæй:

– Нæуæг анзи бюджети æфтуйæгти хай 
гъæуама уа 25 миллиард æма 721 миллион 
соми,  хæрзти  хай  –  25  миллиард  æма  592 
миллион соми. Хъалонти æма æнæхъалон-
ти  æфтуйæгтæ  уодзæнæнцæ  14  миллиард 
æма 604 миллион соми.

Исахъи-фурт  куд  байамудта,  уотемæй 

хæрзтæ,  нæ  финансон  хай  си  байвæргæй, 
æнхæстæй нимад æнцæ, мадта ма федеар-
лон  бюджет  нисантæн  ци  фæрæзнитæ  ра-
дех кæндзæнæй, етæ – 737 миллион соми.

Паддзахадон ихæс 2022 анзи кæронмæ 
гъæуама  уа  7  миллиард  æма  848  миллион 
соми,  гъома,  фæмминкъийдæр  уодзæнæй 
185  миллион сомей бæрцæ.

Республикон  бюджети  бæрæггæнæн-
тæбæл  дзоргæй,  Тускъати  Таймураз  куд 
загъта,  уотемæй  сæйрагдæр  æнцæ  социа-
лон  ихæстæ  æма  бюджети  къабази  косгу-
тæн мизд бафедуни гъуддæгутæ. Хецауади 
кабинети  иуонгтæн  байхæс  кодта,  цæмæй 
сæхецæн фæббæрæг кæнонцæ ахсгиагдæр 
нисантæ æма сæбæл еугур гæнæнтæ æма 
равгитæй  дæр  бакосонцæ.  Æ  радзубандий 
загъта:

–  Национ  проектти  æма  паддзахадон 
гъæуама 
программити  мадзæлттæмæ 
æнæмæнгæ хе æхца æфтауæн. Президент 
нин нæ размæ ци ихæстæ исæвардта, уони 
æнхæст  кæнæн,  алли  гъуддагæн  дæр  ара-
зæн  «фæндаггон  картæ»,  ци  хæрзтæ  син 
багъæудзæнæй,  уони  байвæрæн  бюджети. 
Æхца парахаттæй нæ бон харз кæнун нæй, 
министртæ  æма  ведомствити  разамонгути 
æргом  уомæ  здахун.  Цæмæй  республикæ 
ирæза,  размæ  цæуа,  уой  туххæй  гъæуама 
исахур  уæн  нæ  хæрзтæ  нимайун.  Уæд  нæ 
бон  уæлдæр,  хуæрзгъæдæдæр  æмвæза-
дæмæ рахезун бауодзæнæй. 

Кæронбæттæни  ба  ма  æримисдзинан 
нæ рагфидтæлти еума зундгин загъд: «Исо-
нибони амонд абони цæстæй кæсуй!..» Æма 
абони  æмвæндæй  æма  æновудæй  байар-
хайæн,  цæмæй  нæ  исонибон  амондгун  уа 
алцæмæй дæр, зæрдрохс си уæн æма раз-
æнгардæй кæнæн нæ карни хабæрттæ.

æртæ анзей финансон пъланмæ хаст æрцу-
дæй бæлвурд нисантæ:

–  Гъæугæ  феддонтæ  æнхæстæй  бар-
ветдзæнæнцæ  æгуст  адæми  туххæй  æнæ-
мæнгæ медицинон фæдзæхстади къабазæ-
мæ;

–  цæргутæн  социалон  агъази  феддон-
тæ ‘нцæ бæрæг, гъæуама сæбæл исæмбæ-
ла 1 миллиард æма 969 соми, е, 2021 анзи 
хæццæ  рабаргæй,  æй  276  миллион  соме-
мæй фулдæр.

– бюджети къабази косгути мизди хæрз-
тæ  ‘нцæ  бæрæг,  æ  ирæзтмæ  гæсгæ  сæ 
бафеддзæнæнцæ æ бæрцæ ‘й 9 миллиард 
æма 538 миллион соми;

–  муниципалон  скондти  бюджеттæ  ис-
раст кæнуни дотацитæ нимад æнцæ инфля-
ций бæрци хæццæ, сæ нимæдзæ ‘й 1 мил-
лиард æма 125 миллион соми;

–  бюджетти  ‘хсæн  трансферттæ  муни-
ципалон  скондтæн  радех  кæндзæнæнцæ 
135  миллион  соми  (уордæмæ  рахæсгæ 
‘нцæ:  лæвар  хуæлцæ  агъазгъæуагæ  бий-
нонти  сувæллæнттæн  –  73  миллион  соми, 
Президенти  хъæппæресæй  бюджет  аразу-
ни  туххæй  ци  ихæстæ  исæвардта,  уомæн 
–  30  миллион  соми,  муниципалон  скондти 
архайд банимайунæн – 19,5 миллион соми, 
гъардæттуни  хизтæ  райаразуни  туххæй  – 
12,5 миллион соми); – национ проекттæбæл 

Иристони номдзуддæр лæгтæй еу, зингæ паддзахадон æма æхсæнадон архайæг, рохситауæг Калоти Зæбей фурт Заурбеги райгурдбæл аци анзи 
Иристони номдзуддæр лæгтæй еу, зингæ паддзахадон æма æхсæнадон архайæг, рохситауæг Калоти Зæбей фурт Заурбеги райгурдбæл аци анзи 
æнхæст кæнуй фондз æма цуппаринсæй анзи (1876-1935).
æнхæст кæнуй фондз æма цуппаринсæй анзи (1876-1935).

Культурæ, аййевадæ æма исфæлдистадон индустрий Президенти 
гранттæ райсуни ериси уæлахезон иссæнцæ цуппар цæгатиристой-
наг проектти. Уони исæнхæст кæнунæн си радех кæндзæнæнцæ фа-
раст миллион соми, æма етæ харзгонд æрцæудзæнæнцæ нæ уодвар-
ни культури райрæзти сæрбæлтау исаразуйнаг гъуддæгутæбæл.

ÄÈÃÎÐ¨ №35. 2021 àíç. 

30 сентябрь - рухёни мёйё 

33

«ДОНИ АХИДÆН УÆД ДÆ ЦАРД!..»

Ауæхæн  арфи  загъд  нин  нæ 
рагфидтæлтæй  байзадæй.  Фал 
уæддæр  алли  доги  ахсгиаг  æй, 
уомæн  æма  цийфæнди  рæстæгу-
ти  дæр  дони  фарста  сагъæссаг 
адтæй,  æй  æма  идарддæр  дæр 
уодзæнæй.  Уомæ  гæсгæ  ба  абони 
дæр  устур  æргом  æздæхт  цæуй, 
цæмæй адæм донæй нæхъæртонд-
зийнæдтæй макæми цæуонцæ гъи-
гæдард,  еци  фарстамæ.  Уой  тух-
хæй  Цæгат  Иристони  нисангонд 
æрцудæй  сæрмагонд  программæ. 
Æма  е  куд  æнхæстгонд  цæуй,  уо-
бæл  æрдзубанди  кодтонцæ,  нæ 
республики  Хецауади  Сæрдари 
ихæстæ  рæстæгмæ  æнхæстгæ-
нæг  ТУСКЪАТИ  Таймураз  æрæги 
ци æмбурд исаразта, уоми.

Цæрæнуатон-коммуналон  хæдза-
ради, артаг æма энергетики министри 
ихæстæ  рæстæгмæ  æнхæстгæнæг 
Тамати  Майрæн  куд  радзурдта,  уо-
темæй  программæбæл  бакустонцæ 
Сергей  Меняйлой  фæдзæхстмæ  гæс-
гæ.  Æ  нисан  æй  адæми  цардиуаги 
фадуæттæ  хуæздæр  æма  æдасдæр 
искæнун,  коммуналон  фæрæзнити 
хæрзтæ  фæмминкъийдæр 
кæнун, 
коммуналон лæггæдти æргътæ исфе-
дар кæнун.

Дони  къабази  косæг  организаци-
тæ æййафунцæ зиндзийнæдтæ, адæ-
мæн  ниуазуни  дон  нæ  фагæ  кæнуй. 
Сæйраг агъаз æй, дони хизтæ ке бай-
ехсудæнцæ,  е.  «Дони  хæтæлтæ  æма 
дондæттæг  объекттæ  байехсудæнцæ 
85  проценти  бæрцæ.  Паддзахадон 
экспертизæмæ  балæвардтан  12  объ-
екти,  сæ  проектон-хæрзти  докумен-
таци  син  гъæуама  равзаронцæ  æма 
сæ  хатдзæг  зæгъонцæ.  Уæрæсей 
Арæзтади  министрадæмæ  рарвистан 
11 объекти, куддæр проектти арæзта-
дæмæ  бавналæн,  уотæ  дони  хæццæ 
уавæр  фæххуæздæр  уодзæнæй»,  – 
радзурдта Тамай-фурт. 

хæст кæнунæн багъæудзæнæй 29,796 
миллиард  соми.  Министрти  кабинет 
иарази  æй  дууæ  нæуæг  кустуати 
исаразунбæл  –  «Аланияэнергосбыт» 
æма  «Республиканское  предприятие 
водоснабжения  и  водоотведения». 
Етæ  гъæуама  электрон  тухи,  ниуазу-
ни  дони  æма  донуадзуни  лæггæдтæ 
фæххуæздæр кæнонцæ.

Арæзтадæ  æма  архитектури  ми-
нистри  ихæстæ  рæстæгмæ  æнхæст-
гæнæг Моргуати Константин ци фæн-
дон  бахаста,  уомæ  гæсгæ  федаргонд 
трамвайти  рельситæ 
æрцудæнцæ 
æма рельсити ‘хсæн фæзтæ бундоро-
нæй  цалцæг  кæнуни  уагæвæрдтитæ. 
Дзæуæгигъæуæн  радех  кæндзæнæн-
цæ  100  миллион  соми,  уони  федера-
лон  бюджетæй  æрæрвистонцæ  ре-
спубликон  бюджетмæ.  Моргуай-фурт 
ма  рахаста,  хе  æхцай  фæрци  фатер 
исаразунвæндæ  кæмæ  разиндтæй, 
æнæ  хæдзарæ  æма  æнæ  ‘хцайæй  ка 
байзадæй, еци адæми бартæ багъæу-
ай кæнуни проект. Æдеугур объекттæ 
‘нцæ 6, алкæбæл дæр си куст цæуй.

«Акционерон  æхсæнадæ  «ДОМ 
РФ»  архайуй,  сайди  ка  фæцæй,  уони 
бартæ  багъæуай  кæнунбæл.  Нуртæк-
кæ  еци  мадзæлтти  фæрци  Мæскуйаг 
гъæунги  27-аг  хæдзари  цæргутæн 
федæн  æхца,  Тогъой-фурти  гъæунги 
22-аг  хæдзарæ  ба  кæронмæ  исара-
зунбæл архайæн», – загъта министри 
ихæстæ рæстæгмæ æнхæстгæнæг.

Æмбурди ма равзурстонцæ Æнæ-
нездзийнадæ  гъæуайкæнуйнади  ми-
нистрадæн  уæлæнхасæн  4  миллион 
æма  566  мин  соми  радех  кæнуни 
фарста.  Мадзæлтти  фæрци  æнæкъ-
улумпийæй  Республикон 
клиникон 
сæйгæдонæмæ  лæвæрд  цæудзæ-
нæй  кислород.  Материалон-техникон 
бундор  исфедар  кæнунæн  финансон 
агъаз 
райсдзæнæнцæ  Мæздæги, 
Æрæдони  æма  Кирови  районти  сæй-
гæдæнттæ дæр.

Куд ма фæббæрæг кодта, уотемæй 
донуадзæнти  уавæр  дæр  æй  тухстаг, 
сæ ехсуд исхъæрдтæй 85 процентмæ. 
Гъæуй æй æййевун, канализаци æнæ-
кæдзосгæнæнтæ ке æй, е æй хъæбæр 
вазуггин  гъуддаг,  æ  хизæг  низзаууат 
æй. «Донуадзæнти 14 централизацион 
системæй  механикон  æгъдауæй  кæд-
зос кæнунцæ Дзæуæгигъæуи, Мæздæ-
ги  æма  Æрæдони  хизтæ.  Еумæйагæй 
æ дæргъæ ‘й 1282, 9 километри, бай-
йевун си гъæуй 516 километри. Æ аргъ 
– 17 миллиард соми, уордæмæ рахæс-
гæ ‘нцæ Дзæуæгигъæуи канализацион 
хизти 312,2 километри», – фæббæрæг 
кодта  министри  ихæстæ  рæстæгмæ 
æнхæстгæнæг.

Еугур  программи  нисантæ  хæ-
стæгдæр  дæс  анзей  дæргъи  исæн-

АДÆМИ ЦÆСТÆ УИНАГÆДÆР ÆЙ!..

НЁ ФИДИБЁСТИ ТУХГИНДЗИЙНАДЁ ЁМА РАЙДЗАСТДЗИЙНАДЁ –
АДЁМИ ЦАРДИУАГИ ФАРНЁ ЁМА АМОНД ЁЙ!..

Дзилли  цæстингас  бæлвурдгæнæг  Левадæ-центр  (Уæрæсей 
Федераций  юстиций  унаффæмæ  гæсгæ  хаст  цæуй  фæсарæйнаг 
агентти номхигъдмæ) нæ бæсти цæргутæй, циуавæр бæстæй уæ уи-
нун фæндуй Уæрæсе, зæгъгæ,  ке бафарстонцæ, уонæн сæ 66% куд 
загътонцæ,  уотемæй  сæ  фæндуй,  цæмæй  фиццагидæр  уа,  адæми 
царди æмвæзнæ, кæд иннæ размæцуддæр бæстити хузæн нæ, фал 
уæддæр бæрзонд кæми æй, уæхæн бæстæй. Еци бæрæггæнæн ан-
зæй-анзмæ ирæзуй 2015 анзæй фæстæмæ æма нуртæккæ исхъæрд-
тæй, цæстдард имæ кæдæй цæуй, уæдæй тæккæ бæрзонддæр бæр-
дæй тæккæ 
цæмæ. Æрфарст адæмæн се ’ртиккаг хай (32%) ба куд нимайунцæ, 
хай (32%) ба куд нимайунцæ, 
уотемæй  Уæрæсе  гъæуама  уа  номдзуд  æма  цитгин  паддзахадæ, 
зуд  æма  цитгин  паддзахадæ, 
тæрсдзæнæнцæ иннæ паддза-
кæций нимайдзæнæнцæ кенæ ба си тæрсдзæнæнцæ иннæ паддза-

хæдтæ. Зæгъун гъæуй уой дæр, æма æрфарст адæмæй алли дуккаг 
дæр арази æй, цæмæй нæмæ уа социалистон политикон системæ, 
уой хæццæ ба 18% арази æнцæ нуриккон цардарæзтæй (аци вариант 
ка равзурста, уони бæрцæ æхсæз анземæ фæмминкъийдæр æй еу 
æма  æрдæги  бæрцæ).  Мадта  æрфарст  адæмæн  сæ  16%  ба  бæл-
лунцæ  хорнигулæйнаг  бæстити  хузæн  демократимæ.  Аци  фæстаг 
хатдзæгмæ гæсгæ мах ба уой зæгъуйнаг ан, æма æндæр бæстити, 
нæ уодварни æрдзон искондмæ гæсгæ нин æцæгæлон ци ’й, уомæ 
хицæ кæнун æма бæллуни бæсти нæхе фидиуæзæги гъæугæ æгъ-
дау исæвæрæн æма нæхе сæри зундмæ гæсгæ æма нæхе хуарзæн 
дау исæ
нæ цардиуагæ аразунбæл еузæрдиуонæй æма рæстзæрдæй байар-
нæ цардиуагæ аразунбæл еу æ
хайун нин берæ пайдааааадæддддддддддддддддддддддддд р уодзæнæй!..  
хайун нин берæ пайдадæр уодзæнæй!..  

66%66% – – ЦАРДИ
 ЦАРДИ
ÆМВÆЗНÆ
ÆМВÆЗНÆ
БÆРЗОНД
БÆРЗОНД
КÆМИ ÆЙ, 
КÆМИ ÆЙ, 
УÆХÆН БÆСТÆ
УÆХÆН БÆСТÆ
КУД УА
КУД УА

32%32% – НОМДЗУД
 – НОМДЗУД
ÆМА ЦИТГИН
ÆМА ЦИТГИН
ПАДДЗАХАДÆ
ПАДДЗАХАДÆ
КУД УА
КУД УА

2%2% – БÆЛВУРД
 – БÆЛВУРД
ДЗУАПП РАТТУН
ДЗУАПП РАТТУН
МÆ БОН НÆЙ
МÆ БОН НÆЙ

ДÆ ЦЪУХБÆЛ КУ НÆ ХУÆЦАЙ!..

Аци  хатт  ба  уин  ра-
кæнуйнаг  ан  нæ  зундгонд 
артистти  цардæй  еу  цауи 
кой. Цæветтонгæ, театри 
цæттæ  кодтонцæ  нæу-
æг  спектакли.  Æ  медесмæ 
гæсгæ  си  байеудагъ  æй 
уорсгвардионтæ 
тугъд 
æма  сурхити 
‘хсæн.  Сæ 
еуетæмæ  дæр  нæмуг  нæ-
бал ес. Тохæндзаумæуттæ 
рагæлстонцæ  æма  бав-
налдтонцæ  лæгæй-лæгмæ  тохмæ.  Тибилти  Чермен 
хммммæææææææææææ ТТТТибилти Чермен
адтæй  уорситæй,  Цæгæрати  Глеб  ба  –  сурхитæй. 
Сурхитæ гъæуама фæууæлахез адтайуонцæ. Чермен 
– къабазгин лæхъуæн. Глеби æ буни æркодта. Режис-
сер имæ залæй дзоруй:

– Чермен, Глеб дæбæл гъæуама фæууæлахез уа!
Чермен æ иуæнгтæ фæйнердæмæ райвазта::
– Мæнбæл гъæуама мæнæ айæ фæууæлахез уа? 
Мæ еу цонги тухæ имæ ку нæййес, уæд… Ногирмæ ци 
цæсгомæй ниццæудзæнæн?

Режиссер  ма  ин  цидæр  зæгъунмæ  гъавта,  фал 

Чермен фæрразæй æй:

– Маци мин дзорæ – уомæн уæн нæййес!.. Уой бæ-

сти мæлæт!..

Режиссер балæдæрдтæй Чермени уавæр æма син 

сæ рольтæ баййивта.

***
Нури  догæ  ба  уæхæн  иссæй,  æма  ни  кадæртæ,  ке-
дæр,  уæлдайдæр  ба  хецауеуæггæнгутæй  еске  цæсти-
варди фæууни зæрдтæй сæ хенимайундзийнадæ къæхти 
буни фæккæнунцæ. Бæргæ, Чермени хузæн багъæуаги сæ 
сæрустурдзийнадæ гъæддухæй æвдесун ке бон уа, уæхæн 
лæгтæ  нæмæ  фулдæр  ку  уайдæ.  Уæд  цæйбæрцæбæл 
рæвдзæдæр уиуонцæ нæ цардарæзти хабæрттæ. Фал… 

Вячеслав  КОСТИКОВ,  газет 
«Аргументы  и  факты»-й  фæл-
гæсæг: «Бæргæ фæндуй зæрдæ 
дарун  уобæл,  æма  нæуæг  рав-
зурст  депутаттæ  сæ  гъос  лæм-
бунæгдæр дардзæнæнцæ, адæм 
цæбæл  сагъæс  кæнунцæ  æма 
цæбæл  сæ  зæрдæ  дарунцæ, 
уомæ…»

Æнгъæлмæгæсæги  зæрдæ,  дан,  фунтæй  хъал 
æй…  Сауæнгæ  æвзурстити  размæ  дæр  æвзаргути 
хæццæ фембæлунмæ ке нæ райевдалдæй, сæ зæгъ-
уйнæгтæмæ син байгъосунмæ æ сæр ка не ‘рхаста, 
уонæмæ, Парламенти гъар æма фарнæхæссæг бу-
нæтти  æрбадгæй,  хумæтæг  адæми  сагъæс  ма  сæ 
уодзæнæй? Кунæг!..

Михаил 

ТАРКОВСКИЙ, 
финсæг:  «Мæ  зонгитæн  сæ 
фулдæр,  дæсгай  адæймæгутæ 
цæрунцæ тухамæлттæй, улупай 
еу райстæй иннемæ æнгъæлмæ 
кæсгæй,  æносон  нæхъæртонд-
зийнади  хæццæ,  фал  уæддæр 
куддæртæй цæрунцæ…»

Нуртæкки  адæм  ци  нæхъæр-

тондзийнæдтæй тухсунцæ, уони еугурæй дæр кæнун-
цæ  коронавируси  пандемий  фуд.  Кæд  æцæгæйдæр 
уотæ ‘й, уæд айдагъ хумæтæг адæми царди уавæртæ 
æгудзæгæй-æгудзæгдæр  цæмæн  кæнунцæ  (сæ  æф-
туйæгтæ, зæгъæн, 2020 анзи фæмминкъийдæр æнцæ 
3,5% бæрцæ), нæ бонгинæй-бонгиндæртæ (нæ бæсти 
цæргутæн – сæ 10%) ба никки гъæздугдæр кæнунцæ? 
Æви ковидмæ дæр мæгуртæ æма гъæздугутæбæл нæ 
дехтæ кæнуни ацъагъуæ дæр ес?

Август  БЕЛКИН,  историк, 
педагогон 
доктор: 
наукити 
«Ахургæнæгбæл  дохтирæй  мин-
къийдæр  бæрнондзийнадæ  не 
‘нцайуй, уомæн æма е кæронккаг 
хатдзæгмæ гæсгæ дзуапп дæттуй 
нæ бæсти исонибонбæл…»

Ахургæнæгæн  æ  кусти  ни-
санеуæги  агъазиаудзийнадæмæ 
гæсгæ ин не ‘хсæнади аккаг аргъгонд цæмæй цæуа, 
е  нæ  хецауеуæггæнгутæй  кæмæй  аразгæ  ‘й,  етæ 
скъоламæ  ку  цудæнцæ,  уæд  си,  æвæдзи,  сæ  рæвд-
зитæй  нæ  адтæнцæ.  Æма  нур  ба  раст  цума  си  сæ 
маст есунцæ, уоййау ахуради къабазæн алли фудми-
утæ  аразунцæ.  Раст  зæгъгæй,  Уæрæсей  Президент 
В.Путин  хуæрзæрæги  бардзурд  равардта,  цæмæй 
ахургæнгутæн  мизд  федуни  системæ  рæвдзæдæр-
гонд  æрцæуа. Хабар бæргæ хуарз æй, фал си, цума, 
ести рауайдзæнæй – иннæ хæттити хузæн бабæй ку 
нæ фæффудевгед уиуонцæ ахургæнгутæ. 

Уæрæсей ахургæнæги бон, уæдта ахургæнгути Еугурдуйнеуон бон бæрæггонд цæудзæнæнцæ 5 октябри. Зæрдиагæй арфæ кæнæн нæ республи-
ки еугур ахургæнгутæн дæр сæ бæрæгбæнтти фæдбæл.
ки еугур ахургæнгутæн дæр сæ бæрæгбæнтти фæдбæл.

йнеуон бон бæрæггонд цæудз
йне он бон бæрæггонд цæуд

  
44

№35. 2021 àíç. 
30 сентябрь - рухёни мёйё 

ÄÈÃÎÐ¨

Зундгонд ирон финсæг БИЦЪОТИ Грис (1932-2014) æ документалон уацаутæй 
еуеми уотæ финста: «Нæ фидтæлтæмæ хуарзæй дæр ци адтæй, рæдуйгæ 
дæр цæмæй фæккæниуонцæ, уони исонибони ку нæ бахинцæн, уæд цардвæн-
дæгтæбæл цæугæй, нидздзæгъæлтæ уодзинан, хъисмæти фудæвзарæнтæн 
фæразон нæ разиндзинан. Нæбал ми иронх кæнуй 80-аг æнзти æмбеси

–  Æгириддæр  нецæмæн!  –  исдзурдта 

иннæ.

–  Хъор  даруни  хуасæ  нин  æнцæ!  – 
загъта  æртиккаг.  –  Кæдмæ  син  гъæуама 
бухсæн?! Цæй æма син кæрон искæнæн.

– Куд?! – æмгъæлæсæй рафарстонцæ 

иннетæ.

– Рамарæн сæ!
–  Еци  фæндæ  берети  зæрдæмæ  нæ 
фæццудæй, фал син сæ «миутæ, се ’фху-
æрæн»  дзубандитæ  еугæйттæй  «хормæ 
калун»  ку  райдæдтонцæ,  уæд  еугурæй-
дæр  исарази  ’нцæ.  Æма  дуккаг  бон  сæ 
фудвæндæ  исæнхæст  кодтонцæ:  ниц-
цагътонцæ  сæ  хестæрти,  сæ  даргути,  сæ 
зундамонгути.  Айдагъдæр  си  еу  биццеуи 
зæрдæ  нæ  базагъта  æ  фиди  рамарун. 
Зæронд  хъæрæу  фидæ  ин  адтæй.  Рæв-
дудæй  уæлдай  си  еу  гурумухъ  дзурд  нæ 
зудта. Байевдалдæй æма уæрмæ искъах-
та. Уоми æй баримахста. Уордæмæ ин со-
сæггай хуæруйнаг æма дон хаста.

Бæнттæ  цудæнцæ,  цард  æхе  гъуддæ-
гутæ  кодта.  Гъæуи  фæсевæди  хъордарæг 
нæбал адтæй. Дессаги цард сæбæл æркод-
та.  Сæ  зæрди  фæндон  цардæнцæ.  Хуæр-
дæ  æма  игъæлдзæгдзийнадæ.  Косгæ  нæ-
бал кодтонцæ. Æма син сæ хестæртæй ци 
бунтæ  байзадæй,  уонæн  уайтæккæ  сæ  бу-
нæй  рохс  исуагътонцæ.  Фæстагмæ  сæмæ, 
еумæйаг фингæн нæ, фал æхсæвæрæн ци 
бахуардтайуонцæ, е дæр нæбал адтæй.

Актай ОЛИРЗАЕВИ
Актай 

 конд  хузæ «Уаргъ».
ОЛИРЗАЕВИ конд  хузæ «Уаргъ».

ЗÆРОНДИ УАРЗÆ, КАДÆ ИН 
КÆНÆ ÆМА ‘Й ЗУНДÆЙ ФÆРСÆ...

Рацæргæ адæймæгути Æхсæнадæмон 
бони  туххæй  нæ  зæгъуйнæгтæ  райдайун 
фæндуй  Цæгат  Иристони  адæмон  поэт 
Бабочити Руслани финст æмдзæвгæ «Зæ-
ронд над»-æй.

О, рандæй æндæрбæлти рæстæг,
Æ бæлццæнттæ къуæрттæй
                                      ниппурх æнцæ, –
Нæбал ес зæронд надбæл цæуæг,
Гъæдгинтау, æ цалхвæдтæ ‘ссудæнцæ.

Бафиста кадæ-радæй е ‘хæс,
Ездонæй лæгдзийнадæ бавдиста, –
Æууæндтæй исонбонбæл æрмæст,
Фæккодта нæ гъæуай фидбилизтæй.

Æнсувæрау е мах лæдæрдтæй,
Нæ фæллад æнкъардта, нæ донзонуг.
Берети ни раздахта мæрдтæй,
Рæсог цъаййæй саста нин не ‘донуг.

Нæ фæлмасти хæссидæ нин нифс,
Æвардта нин не ‘нкъарди зæрдитæ.
Бунмæ къоли кæнидæ гириз,
Хуймон галау, ласта нæ хæрдити.

Еске ни ку фæккеуидæ, уæд
Æмбалау бадаридæ æ усхъæ.
Æййивта нин, цит, е гъар нимæт,
‘Хе бауадзгæй æма æрбахусгæй.

Зæронд над, дæ гъуддаг бакодтай,
Ду бавдистай нин уой уæлахезæй, –
Къæхти буни уогæй дæр хатгай
Бæрзонд гъуди хæссун ке æнгъезуй…

Аци  æмдзæвгæ  уомæ  гæсгæ  æрими-
стан,  æма  адæми  царди  фæткитæ  дæр 
уæхæн  æнцæ:  еу  фæлтæр  ку  базæронд 
уй, уæд æ барти бацæуй æ фæсте ка рай-
рæзуй, еци нæуæг фæлтæр. Еци фæткæн 
раййевæн  нецихузи  ес,  цийфæнди  тухги-
ни  бон  дæр  неци  бауодзæнæй.  Æцæг,  æ 
хæццæ ма ци берæ æндæр хабæрттæ баст 

фæууй, уонæн ба еци раййевитæ-баййеви-
тæй тæссаг фæууй. Уæлдайдæр ба – нæ-
уæг  фæлтæр  æ  карни  гъуддæгутæ  араз-
гæй,  æ  разæй  кæци  фæлтæртæ  адтæй, 
уони  фæлтæрддзийнадæ  æма  зундæй  ку 
нæ  пайда  кæна,  æнæнвæрсонæй  сæбæл 
ку  исустурзæрдæ  уа  æма  æ  цардвæнда-
ги  фæснадмæ  ку  рагæлдза,  уæд  хъæбæр 
фæррæдуйдзæнæй  æма  æ  хецмæрезд-
зийнади  фудæй  нæ  фæррæстмæ  уодзæ-
нæй  æ  бæлдити.  Уой  фæдбæл  нин  нæ 
курухон  рагфидтæлтæй  берæ  аллихухзон 
таурæхътæ байзадæй. Мæнæ си еу.

ЗÆРОНДИ КА ГÆЛДЗУЙ,
Е ÆРИГОНИ ДÆР
НÆ ИСХÆСДЗÆНÆЙ…

Еу  гъæуи  цæргутæ  сæ  хестæрти  ку-
рухон,  раст  зунди  фæрци  гъæздуг  цар-
дæнцæ.  Гъæуагæ  нецæмæй  æййафтон-
цæ.  Гъе,  æрмæст  сæ  фæсевæд  æгæр 
фæхъхъал æнцæ, кустмæ сæ гъос нæбал 
дардтонцæ,  æнæгъдау,  æнæуагæ  миутæ 
кæнун  райдæдтонцæ.  Сæ  фулдæр  рæ-
стæг  гъæздуг  фингитæбæл  æрвистонцæ. 
Æхсæвæ-бонмæ  мийнасæ 
кодтонцæ, 
кафтонцæ, бонæй ба – фунæй кодтонцæ.

Хестæртæ устур мæти бахаудтæнцæ, 
сæ  кæстæрти  раст  надмæ  куд  раздахон-
цæ,  уобæл  сагъæс  кодтонцæ.  Фал  кæ-
стæртæмæ хестæрти дзубандитæ нæбал 
гъардтонцæ,  сæ  уайдзæфтæ  син  æфху-
æрдбæл нимадтонцæ.

Еууæхæни  ба 

гъæуи  фæсевæд 
æрæмбурд  æнцæ  хебæрагæ  рауæн. 
Бадунцæ,  мийнасæ  кæнунцæ.  Сæ  бохъ 
цардæй,  сæхецæй  арази  ’нцæ.  Гъе,  ай-
дагъдæр ма сæ сæ хестæртæ ку нæ хъор 
кæниуонцæ...

Уæд си еу уотæ зæгъуй:
–  Сæ  уайдзæф  æма  се  ’хсилкъæ 
дзубандитæй  нæ  бон  нæбал  æй,  зæрдæ 
сæмæ фурмæстæй тъæппитæ хауй! Гъæ-
угæ ба нæ цæмæн кæнунцæ, гъæугæ?!.

Уæдмæ  уалдзæг  дæр  æрбалæудтæй. 
Хумæ  кæнун,  таун  гъæуй,  фал  сæмæ  та-
уйнаг нæбал байзадæй. Æрæмбурд бабæй 
æнцæ  еу  рауæнмæ,  унаффæ  кæнунцæ, 
идарддæр  ци  кæнгæ  ’й,  зæгъгæ,  фал  сæ 
сæрмæ  неци  цудæй,  стонг  мæлæтæй  куд 
фæййервæзонцæ, уомæн неци сæ бон ад-
тæй æргъуди кæнун.

Æ  зæронд  хъæрæу  фиди  уæрми  ка 
баримахста,  е  еумæйаг  æмбурдæй  ку 
æрбаздахтæй,  уæд  имæ  ниххизтæй.  Кæ-
рæй – кæронмæ ин радзурдта гъæубæсти 
хабæрттæ.  Зæронд  лæг  ниссагъæс  кодта 
æма фæстагмæ æ фуртæн загъта:

–  Æверхъау  миутæ  бакодтайтæ,  кæ-
стæртæ...  Ци  ’рцудæй,  уомæн  раздахæн 
нæбал  ес,  фал  ма  гъæубæстæй  уодæгас 
ка  байзадæй,  уони  стонг  мæлæтæй  фæй-
йервæзун кæнун гъæуй. Тауйнаг уæмæ ке 
нæбал  байзадæй,  уомæ  гæсгæ  байевдæ-
летæ æма хумзæнхитæ нæ, фал фæззæги 
будуртæй  уæрдунти  хуар  ци  нæдтæбæл 
ластайтæ, уони бахумæ кæнетæ. Еци нæд-
тæбæл  ласгæ  –  ласгæй  ци  хуарти  гагатæ 
фæккалдæй,  етæ  Хуцауи  фæрци,  ести 
æвзартæ  гъæуама  исуадзонцæ.  Е  æй  уæ 
еунæг мадзал.

Лæхъуæн рацудæй, гъæубæсти фæсе-
вæди æрæмбурд кодта æма син балæдæ-
рун  кодта,  ци  сæ  кæнун  гъæуй,  уой.  Баху-
мæ кодтонцæ айдагъдæр нæдтæ. Рæстæг 
рацудæй.  Кæсунцæ  æма  нæдтæбæл  мæ-
нæуи æвзартæ фæззиндтæй. Цæсти гагуй 
хузæн сæ гъæуай кодтонцæ.

Ралæудтæй  фæззæг.  Баинайæ  код-
тонцæ  сæ  хуар  æма  ’й  бафснайдтонцæ. 
Сæ  цийнæн  кæрон  нæбал  адтæй,  стонг 
мæлæтæй  ке  фæййервазтæнцæ,  уобæл. 
Фал уæддæр, ци æверхъау бæлах æруагъ-
тонцæ,  уой  нæма  лæдæрдтæнцæ,  нæма 
сæмæ  багъардта.  Уæд  æрæгиау  кадæр 
хъæрæу  зæронд  лæги  фурти  сонт  фарст 
ракодта:

– Дæ Хуцауи туххæй, зæгъай нин, куд 

æргъуди кодтай, нæдтæ хумæ кæнун гъæ-
уй, уой?

Лæхъуæн æ фиди хабар гъæр кæнун-
мæ  нæ  гъавта,  фал  син  фæстагмæ  рад-
зурдта,  æ  фиди  ке  нæ  рамардта,  уæрми 
æй  ке  баримахста,  нæдтæ  дæр  уой  унаф-
фæ æма зундæй ке бахумæ кодтонцæ, уой.
Фæсевæд, еци дзубанди ку фегъустон-
цæ,  уæд  æрлæдæрдтæнцæ  сæ  рæдуд. 
Зæронд  лæги  уæрмæй  исхезун  кодтонцæ, 
æ  рази  сæ  уæргутæбæл  æрлæудтæнцæ 
æма си хатиртæ корунцæ.
Зæронд лæг син уотæ:
– Устур æма æверхъау рæдуд æруагъ-
тайтæ. Хуцауи размæ раст нæ айтæ. Хатир 
дæр  фиццаг  Хуцауæй  корун  гъæуй.  Æма 
уин  Устур  Хуцау  уæ  сонт  рæдуд  ниххатир 
кæнæд. Идарддæри царди сумах дæр æма 
сумах кæстæрти дæр Хуцау багъæуай кæ-
нæд уæхæн рæдудæй.

Уотæ  ’й  цард:  хæдзари  хестæр  хъæ-
рæу, хъан сæйгæ ку уа, уæддæр æ фарнæ 
берæ  ’й.  Уæддæр  нифси,  гъомуси  хуасæ 
æй  кæстæртæн.  Фæлтæртæ  кæрæдзей 
хæццæ  къумæлхийтæй  баст  æнцæ,  рай-
халæн,  фæххецæнгæнæн  син  нæййес. 
Хестæрти зундбæл, кæстæрти хъаурæбæл 
лæууй  æма  ирæзуй  а  зæнхæбæл  цард.  Е 
лæдæрд  уа  адæймагæн,  дуйней  уодæга-
сæй  цидæриддæр  исæнтæстæй,  уонæн 
сæ тæккæ зундгиндæрбæл нимад ка цæуй 
уомæн, кæд æма лæдæрд æй æнæуой цæ-
рæгойтæн дæр. Уой фæдбæл ци таурæхъ-
тæ ес, уонæй уин ракæндзинан еуей.

ХАЛОН ÆМА Æ БÆДÆЛТТÆ

Халон  бæрзонд  сосгъæдæ  бæласи 
сæрмæ  астъонæ  исаразта.  Æйкитæ  си 
æрæфтудта  æма  рауагъта  цуппар  бæдо-
ли.  Цæйбæрцæдæр  рæстæги  фæсте  карз 
уарунтæ искодта, дæнттæ фемæхстæнцæ 
сосгъæдæ  бæласи  фæйнæ  фарси,  æма 
тæссаг  адтæй,  бæласæ  æд  уедæгтæ  ку 
раласонцæ,  уомæй.  Уæд  халон  æ  еу  бæ-
доли  фелваста  æма  ‘й  фæххæссуй  æдас 
рауæнмæ. Еуцæйдæрбæрцæ ку ратахтæй, 
уæд фæрсуй æ бæдоли:

–  Аци  фудæбæнттæ  мин  цæмæй  ба-

феддзæнæ?

– Тæхунгъон ку фæууон, уæд дин алли 
бон цъеуи мæрдтæ æма æндæр аллихузон 
хуæруйнæгтæ хæсдзæнæн.

Халон  айтæ-уйтæ  нæбал  фæккодта 
æма  æ  бæдоли  донмæ  ниггæлста.  Фæ-
стæмæ раздахтæй, дуккаг бæдоли бабæй 
рахæссуй  æдас  рауæнмæ.  Тæхуй,  тæхуй, 
мадта ци, æма бабæй фæрсуй æ бæдоли:
–  Аци  фудæбæнттæ  мин  цæмæй  ба-

феддзæнæ?

–  Тæхунгъон  ку  нæбал  уай,  уæд  дин 

алли хуæруйнæгтæ хæсдзæнæн.

Халон  бабæй  еци  бæдоли  дæр  дони 
ниггæлста.  Раздахтæй  фæстæмæ  æртик-
каг бæдолæмæ æма бабæй уой дæр инне-
ти хузæн, донмæ ниггæлста.

Мæнæ  рахæссуй  цуппæрæймаг  бæ-
доли. Тæхуй дони сæрти. Дон æмбохуй, æ 
гъæр  арвмæ  игъусуй.  Фæрсуй  бабæй  ха-
лон æ цуппæрæймаг бæдоли:

– Ду ба мин аци фудæбæнттæ цæмæй 

бафеддзæнæ, мæ уарзон бæдолæ?

–  Ду  дæ  мадæ  æма  дæ  фиди  фудæ-
бæнттæ цæмæй бафистай, æз дæр дин сæ 
уомæй бафеддзæнæн...

Халон нецибал загъта, фал æ бæдоли 

донмæ нæбал ниггæлста.

ФУРТ Æ НИЙЙЕРГУТÆН 
ГЪÆУАМА ЦИРТДЗÆВÆН УА?

Хестæртæн, уæлдайдæр ба хъиамæт-
гун ниййергутæн кадæ кæнун, æгъдау син 
дæттун,  сæ  зæруай  бæнттæ  син  барайд-
заст  кæнун  –  е  нæ  адæми  ‘хсæн  сауæн-
гæ  недзамантæй  фæстæмæ  кæстæртæн 
алкæддæр  адтæй  æма  идарддæр  дæр 
гъæуама уа тæккæ ахсгиагдæр æма æнæ-
мæнгæ  æнхæсткæнуйнаг  ихæс.  Фал…

Японийæй Мæскумæ ци ахургæндтæ æрбацудæй, етæ зæронд цæргутæбæл 
ке зилдæнцæ æма сæ фидтæлтиккон дзаманти хабæрттæй ке фарстон-
цæ, е. Етæ цæмæн багъудæнцæ, зæгъгæ, сæбæл мæскуйæгтæ ку бадес 
кодтонцæ, уæд иуазгутæ уæхæн дзуапп равардтонцæ: «Махæй алкедæр 
фæстаг рæстæгути æ хæдзарвæндаг базонунбæл æ уодæй-уод кæнуй…» 

ÄÈÃÎÐ¨

№35. 2021 àíç. 
30 сентябрь - рухёни мёйё 

55

Мах ба?..

Нæхецæй  уæлдай  ма  æнæуой  хæд-
зæртти  агъаз  кæнæн  960  адæймагемæн. 
Нæ  зæрæндтæй  ка  рамæлуй,  уони  нæху-
æдæг банигæнæн. Кирæй, æмбæрзæнæй, 
æндæрæй фæуунцæ нæхе харзæй. Мæр-
дадзи куд фæббадунцæ, уотæ æ рази нæ-
хуæдтæ  фæббадæн,  æ  сикъити  хайбæл 
æй исæмбæлун кæнуни размæ.

Зæрæндти  Хæдзарæ.  Æ  ниййерæги 
ардæмæ  ка  бакодта,  е  æхсæвæ  æ  хус-
сæни  куд  гъæуама  бауа  адгин  фунæй, 
куд  нæ  гъæуама  фестъæлфа,  се  ‘сгъом-
бæлгæнæг мæ фарсмæ ку нæ ‘й, уотемæй 
мæ  авдæнгъæдæбæл  цирагъи  ку  тадæй, 
зæгъгæ. 

Мадæ æ хъæболи ку ралгъетуй, уæд-
дæр ин арфи бæсти цæуй, хъæболи къахи 
синдзæ ку фæннæхсуй, уæд мади зæрдæ-
бæл æмбæлуй. Фал еугæр райсун уарзис, 
уæд  раттун  дæр  зонæ,  уомæн  æма  дин  е 
ихæс  æй.  Фал  уой  ке  нæ  фæллæдæрæн, 
кенæ  ба  сæ  лæдæрун  фæндгæ  дæр  нæ 
фæккæнуй,  сæ  ниййергути  еунæгæй  ка 
ниууадзуй æма кæмидæрти сæхе зæрдид-
зæбæхæн  ка  фæццæруй,  етæ.  Æрæгиау, 
еци  хъиамæтгун  ниййергутæ  сæ  уæл-
зæнхон цардæй ку рафæндараст унцæ се 
‘носон  дуйнемæ,  уæд,  æхсæвæй-бонæй 
æрхæндæгæй ке фæззиндмæ æнгъæлмæ 
кастæнцæ, еци кæстæртæй ма, ка ‘й зонуй, 
кадæртæ  фæсмон  кæнун  дæр  байдайун-
цæ. Фал ма ке фæгъгъæуй сæ фæсмон… 
Еу  уæхæн  хабар  æрæги  бакастæн  Цæгат 
Иристони адæмон финсæг Даурати Дами-
ри киунуги «Ци фæууидтон, ци фегъустон, 
ци бавзурстон»-и.

БЕЖАНТИ
 Вадими конд  хузæ 
БЕЖАНТИ Вадими конд  хузæ 
«Цхинвайлаг».
«Цхинвайлаг».

Ме  ’мбал  мæмæ  æрбацудæй,  æхца, 
дан,  мин  æфстау  радтæ.  Æрæги  Мæскуй-
æй  исæздахтæй,  еу  –  дæс  анзей  бæрцæ 
си  фæцæй.  Уæдмæ  æ  мадæ  рамардæй, 
æ фидæ дæр. Фæббадтан, фæдздзубанди 
кодтан,  æ  царди  хабæрттæ  куд  рауадæн-
цæ,  уони  мин  фæдздзурдта.  Адтæй  фæл-
ладхузæ æма мæтъæл.

Цума мæ рази æ тæрегъæдтæ уадзуй, 
уой хузæн даргъ монологи хузæн рауадæй 
æ дзубанди. Æз æй нецæбæл фарстон, нæ 
’й  бауорæдтон,  æцæг  ин  фæстагмæ  ниф-
сæвæрæн дзурдтæ загътон:

– Уотæ зæронд нæма дæ, нур ма дæ-
бæл,  Хуцауи  фæндæй,  хуæздæр  рæстæг 
дæр ралæудзæнæй...

Е  мин  мæ  цæститæмæ  берæ  фæкка-
стæй, цума ми æцæгæйдæр уæхæн дзурд-
тæ фегъосун æнгъæл адтæй, уой хузæн.

Æз еци æхсæвæ мæ хуссæни мæтъæл 

имисуйнæгтæ  раздæр  мæ  блокноти  ниф-
финсуйнаг  адтæн,  куддæриддæрæй  сæ 
фегъустон,  уотемæй,  фал  мæ  сæри  кæ-
цæйдæр дууæ поэтикон рæнгъи мæхецæн 
дæр  æнæнгъæлæги  ку  рагæпп  кодтонцæ, 
уæд æй æз дæр уотæ рауагътон. Мæнæ си 
ци рауадæй:

– Кæддæр, æвæдза, цæй фыдуаг уыдтæн!
Мæ фыды ныхас ницæмæ дардтон,
Мæ сæртæг митæй мæ фæлмæн мады,
Мæ фæлмæн мады мæрдтæм батардтæн.
Ыстыр горæттыл æз баууæндыдтæн,
Уым хæлд чызджытæй мæ мондаг уагътон,
Æхсæвæй-бонæй сæндæтты бадтæн,
Æххуырст фæндыртæ мæ номыл цагътой.
Цæй риссаг вæййы æрæджиау фæсмон?!
Цытæ бакуыстон?
Мæ сæр кæм уыди?
Дысон дæр та мæм мæ ныййарæг мад, 
Мæ ныййарæг мад мæ фынты ’рцыди.
Куы мын-иу дзырдта:
– Чындзаг нын равзар, –
Æмæ-иу цæссыг æртылд йæ рустыл, –
Æппын мацы уа, фæхъæстæ ма уон,
Фæхъæстæ ма уон йæ мыды къусæй...
Бæргæ раздæхтæн...
Фæллад, æгуыдзæг.
Кæддæры тентекк, кæддæры æрра.
Ничи мæм ракаст...
Нæ къæс ныдздзæллаг,
Нæ рудзгуыты бын æрзад пысыра.
Уæлмæрды  кæрон мæ мад, мæ фыд дæр, –
Мæ сыхæгтæ сын цыртытæ сагътой.
Мæхæдæг та сын, сæ иунæг лæппу,
Рухсаг ут, зæгъгæ, нырмæ нæ загътон.
Нæ уаты къулыл сау бындз æрфынæй.
Мæ мад-иу мын сæ нæ уагъта марын.
Нæ йæ хъыгдарын,
Нæ йæ хъыгдарын...
Уый ма мын баззад ныхасæмбалæн...

ЦÆМÆЙ НÆ ИСОНИБОНИ 
МÆГУЙРАГ МА УÆН…

Абайти  Эдуард  æ  уаци  кæрон  уотæ 
финсуй:  «Фурт  æ  фидæн  гъæуама  цир-
тдзæвæн  уа  æ  арфиаг  гъуддæгутæй  æма 
рæстзæрдæдзийнадæй,  кенæ  ба,  дан, 
фудвæд  дæр  кудтæй  æма  æвæд  дæр, 
фал фудвæди бæсти æвæд хуæздæр æй, 
зæгъгæ, дзурдтонцæ Нарт.

Фæлтæртæ 

гъæуама  кæрæдзебæл 
баст  уонцæ,  мæнæ  фæрдгутæ  халæбæл 
конд куд фæуунцæ, уотæ. Еци халæ ку рас-
къунай, уæд разгъæлдзæнæнцæ. Фæлтæр 
ба фæлтæрæй ихæс даруй.

Сумах ба куд гъуди кæнетæ, газеткæс-

гутæ, аци фарстай туххæй?..»

Нæ зонун, газеткæсгутæй ка ци дзуапп 
ратдзæнæй  аци  фарстайæн,  фал  мæнмæ 
ба  уотæ  кæсуй,  æма  алли  адæймаг  дæр 
æхуæдæг  æхе  ихæсгин  кæна  æ  хестæр-
тæбæл æновуд унæй æма син рæстуодæй 
лæггадæ  кæнунæй,  æма  е  уодзæнæй  æ 
растæй-растдæр дзуапп. 

Кæронбæттæни  ба  ма  уой  зæгъуйнаг 
дæн,  æма  мин  ма  бауайдзæф  кæнетæ, 
зæрдигъæлдзæг 
бæрæгбони  фæдбæл 
дзубандити  бæсти  æрхæндæг  хабæрттæ 
ке  ракодтон,  уой  туххæй.  Фал  цард  цард 
æй, æма си гъигæзæрдæ фæззиндтитæ ку 
раргом уа, уæд дæхе нæуинæг искæнæ, уо-
мæй нæхецæн зæран хæссæн. Уомæ гæс-
гæ ба сæбæл æргомæй дзорун, сæ нихмæ 
карзæй архайун æма си хе ервæзун кæнун 
гъæуй.  Нерæнгæ  ма  ни  æ  хъаури  ка  ‘й,  е 
дæр  зæруа  кæндзæнæй  æма  абони  нæ 
кæстæрти хестæрти нимайун æма сæбæл 
ауодуни æгъдаубæл ку нæ исахур кæнæн, 
уæд  нæ  исонибони  мæгуйраг  нæ  уодзи-
нан?..  Расагъæс кæнетæ…

Æрмæг бацæттæ кодта
САКЪИТИ Эльбрус.

 Вадими конд  хузæ «Базармæ».
БЕЖАНТИ Вадими конд  хузæ «Базармæ».
БЕЖАНТИ

Рæстæгутæ  кæрæдзей  куд  æййевгæ  цæ-
унцæ,  уотæ  нæ  дзилли  цардиуаги  дæр 
берæ  цидæртæ  æййивд  цæунцæ,  гъулæг-
гагæн,  кæцидæртæ  си  бустæги  æведа-
уцæй  разиннунцæ.  Зæгъæн,  кæстæртæ 
æма  хестæрти 
‘хсæн  рахастдзийнæдти 
нури уæнгæ сæрустур цæмæйти адтæнцæ 
нæ адæм, етæ нин цæмæйдæрти уоййасæ-
бæл цитгийнаг нæбал æнцæ, устурзæрдæ 
сæбæл кæнун байдæдтан.

Уой фæдбæл дæр, гъулæггагæн, берæ 
дæнцитæ  æрхæссун  æнгъезуй.  Зундгонд 
журналист æма поэт Абайти Эдуард кæд-
дæр ниффинста публицистон уац «Фурт æ 
фидæн циртдзæвæн æй», æма си цæбæл 
финста,  æ  еци  гъудитæ  абони  дæр  сагъ-
æссаг  æнцæ.  Æрхæсдзинан  си  цалдæр 
скъуддзаги:

…  Хестæрæн,  дан,  æ  фий  расæрфæ 
æма  ‘й  зундæй  бафæрсæ.  Зæронд  гал 
ауæдзæ  нæ  ихалуй.  Е  ба,  æвæдзи,  кæ-
стæртæ  бафеппайдтонцæ,  уомæн  æма  ‘й 
зудтонцæ,  æнæ  хестæри  зунд,  унаффæ, 
царди фæлтæрддзийнадæ уонæн дæр зин 
ке  уодзæнæй,  уой.  Адтæй  федар  фæткæ 
æма  æгъдау,  æма  сæ  е  кæддæриддæр 
æлваста,  баста  сæ  кæрæдзебæл  æзних 
æма æхсонау.

***
Нæ синхи зæрæндтæ! Тæходуй, сумах 
хузæн  дзурдарæхст,  цъухидзуапгин  ка  ’й, 
дзурдамонд  ка  фæцæй  сумах  хузæн.  Æз 
уæ  хæццæ  ци  рацардтæн,  е  мæрдти  дæр 
мæ  хæццæ  уæд  æма  уæлæбæл  дæр.  Мæ 
цъухæй  уæмæ  игъустон,  мæ  цъухæй,  су-
мах  ба  уæ  цъухтæй  сугъзæринттæ  калд-
тайтæ.  Æндзуг  цума  бауинæ  уæ  цъухи 
фарни  десаги  кадæнгæмæ,  ме  ’взаг  цума 
ранихъуæринæ,  айдагъдæр  мæ  зæрдæ 
æхе  реуи  фæрстæбæл  æхе  хуаста  фес-
хъеун æввонг.

***
«Куд хумæтæг, куд зæрдегинæй фæц-
цардайтæ,  мæ  дзæбæх  зæрæндтæ!..» 
–  уотæ  бадес  кодта  Абайти  Эдуард  æ 
уаци.  Уой дæр – цийнæгæнгæй æма зæр-
дрохсæй. Æма æнгъæл адтæн, идарддæр 
нин  æхцæуæн  хабæрттæ  ракæндзæнæй, 
фал...  Хъæбæр хъонцгæнæни хузæн рауа-
дæй æ идарддæри дзубанди: «Цæгат Ири-
стони  нæмæ  зæрæндти  Хæдзарæ,  зæгъ-
гæ,  ку  фегъусинæ,  уæд  мæмæ  еци  хабар 
уоййасæбæл  æнахур  кæсидæ,  æма  ибæл 
æнхæст  æууæндгæ  дæр  нæ  кæнинæ.  Ца-
линмæ  еци  æведауцæ  гъуддаг  мæхе  цæ-
ститæй нæ фæууидтон, Дзæуæгигъæуи ка 
’й,  зæрæндти  еци  Хæдзарæ  нæ  бабæрæг 
кодтон.  Хунгæ  бæргæ  рæсугъд  кæнуй  – 
«Уозæлд». Æ директори хæццæ ку дзубан-
ди кодтон, уæд мин уотæ радзурдта:

–  Раздæр  нæмæ  ирæнттæ  берæ  нæ 
уидæ, фал нур ба, ка нæмæ æрфусун æй, 
уонæн  се  ‘рдæг  иннæ  адæмихæттитæй 
æнцæ, иннæ ‘рдæг ба – ирæнттæ. Зæронд 
адæймаг  æ  бийнонти  нæбал  фæгъгъæуй 
æма й махмæ æрбакæнунцæ, фæууй уотæ 
æма  ‘й  къæсæрбæл  ниууадзунцæ,  сæху-
æдтæ сæ сæртæ бафснайунцæ…

Еу рæстæги нæмæ цардæй Устур Фи-
дибæстон  тугъди  ка  фæссахъат  æй,  еу 
уæхæн  лæг.  Адтæй  ин  фондз  гуппурсар 
фурти.  Лæги  ци  базудтон,  уомæй  адтæй 
хуæдæфсармæ,  ездон  ирон  лæг  ци  фæу-
уй, е. Ку, дан, рамæлон, уæд мæ макæмæн 
раттетæ,  уæхуæдтæ  мæ  банигæнетæ, 
зæгъгæ, фæдзахста махæн. Ку рамардæй, 
уæд  нæмæ  æртемæй  æрбацудæнцæ.  Æз 
син  æй  нæ  лæвардтон,  фал  æй  уæддæр 
фæлластонцæ.  Æз  æма  нæ  дохтир  мæр-
ддзогойнæ  рандæ  ан.  Уойбæрцæ  адæм 
имæ æрæмбурд æй, æма сæ зæнхæ нæ уо-
рæдта. Бæрæг адтæй, адæми ’хсæн кадæ 
æма  радæй  ке  фæццардæй  æма  базæ-
ронд æй, е. Фурттæ мах ку фæууидтонцæ, 
уæд сæ сæртæ ниггубур кодтонцæ. Зиани 
уæлгъос ка дзурдта, е уотæ дзурдта, цума 
сæйгæдони  рамардæй.  Æз  мæхе  туххæй 
уорæдтон.  Фæндадтæй  мæ  адæми  ‘хсæн-
мæ рацæун æма рæстдзийнадæ радзорун, 
фал,  ирон  æфсармæмæ  гæсгæ,  мæ  нифс 
нæ  бахастон,  налат,  къæйних  силгоймаг 
мæ  ку  рахононцæ,  зæгъгæ.  Хеуæнттæй 
имæ еу дæр хæстæг нæ бацудæй. Æз имæ 
мæхуæдæг бацудтæн æма ибæл мæ къох 
байвардтон,  хатир  си  ракурдтон,  зæгъун, 
кæд  дæ  рази  естæмæй  фæррæдудтæн, 
уæд мин æй ниххатир кæнæ».

***
Зæрæндти  Хæдзари  ка  цæруй,  етæ, 
раст  зæгъгæй,  алцæмæйдæр  æнхæст 
рæвдуд æййафунцæ.

–  Сæхе  хæдзари  ци  царди  уавæртæ 
ес, мæнмæ дæр цæрунцæ уæхæн цардæй, 
– зæгъуй Закати Иринæ. – Хуæруйнаггъæ-
уагæ,  дзаумаугъæуагæ  нæ  ‘нцæ.  Бонæ 
хуæрунцæ æртæ хатти. Ес син медицинон 
агъаз  дæр.  Ес  син  абана,  хуæрæндонæ, 
дзаумæуттæхуйæн  цех,  хедасæн,  кæсæн-
донæ, аллихузон къæбинеттæ.

Цæмæй  сæ  зæрдитæмæ  игъосунбæл 
ма фæууонцæ, сæхе адæмæй ниллæгдæр 
ма  ‘нкъаронцæ,  уой  туххæй  син  гъазти-
зæртæ,  бæрæгбони  фингитæ,  æ  игурæн 
бон си кæмæн фæууй, уомæн æй банисан 
кæнæн, нæ къох куд фæййамонуй, уотæ.

Агъаз  дæр  нин  фæккæнунцæ,  фал 
уæддæр  еугурæйдæр  нæ  куститæ  кæнæн 
нæхуæдтæ.

66

№35. 2021 àíç. 
30 сентябрь - рухёни мёйё 

ÄÈÃÎÐ¨

Номдзуд уруссаг финсæг Максим ГОРЬКИЙ (1868-1936) уотæ фæд-
захста: «Табу кæнæн ниййерæг мадæн. Уой уарзондзийнадæн 
нæййес арæнтæ, уой æхсирæй исгъомбæл æй еугур дуйне. Адæй-
магмæ хуарзæй ци ес, уони еугурæйдæр райста хори тунтæй 
æма мади æхсирæй, уой рæуаги нин уотæ адгин æй цард…»

Текъойти Губатæ (Хосироти Бæзай кизгæ) æ кизгæ Анфиси хæццæ.
Текъойти Губатæ (Хосироти Бæзай кизгæ) æ кизгæ Анфиси хæццæ.

Анфисæ æ фурт Витали æма уой цардæмбал Луизи хæццæ.
Анфисæ æ фурт Витали æма уой цардæмбал Луизи хæццæ.

РЁСТУОДЁЙ ЦАРДЁЙ АДЁМИ ФАРНЁН
РЁСТУОДЁЙ ЦАРДЁЙ АДЁМИ ФАРНЁН

ХОЗИТИ Барис

Иристони  зæнхæбæл  еу  æма  дууæ 
адæймаги  нæ  цардæй  æма  нæ  куста,  сæ 
ном, сæ хуарз гъуддæгутæй, сæ уодти па-
рахат рохсæй сæ рæстæги нæ, фал ма са-
уæнгæ  сæ  рамæлæти  фæсте  дæр  адæми 
зæрдити федар бунат ка ниййахæста, або-
ни  дæр  ма  æхцæуæнæй  ке  æримисунцæ, 
уæхæнттæ. Текъойти Генай кизгæ Анфиси 
цардвæндагбæл  ку  расагъæс  кæнун,  уæд 
мæмæ цæмæдæр гæсгæ уотæ фæккæсуй, 
цума  аци  силгоймаг  æхе  уодæн  цæрунмæ 
нæ  райгурдæй,  фал  дзилли  фарнæн  сод-
зунмæ. Царди рæхисти уæззау уæзæ æхе 
усхъитæбæл ка нæ бавзара, е еске зин дæр 
нæ балæдæрдзæнæй. Анфисæ ба хъæбæр 
минкъийæй байзадæй седзæрæй æма раги 
балæдæрдтæй цардæн аргъ кæнун, адæми 
нимайун.

Текъойти  Анфисæ  1931  анзи  дуйней 
рохс  ку  фæууидта,  уæд  ин  номæвæрæн 
кувдтитæ неке кодта, мадта муггаги хестæр-
тæмæ  дæр  хуæрзæнгорæггаг  неке  уадæй. 
Гъома,  мæнæ  нæ  кæстæртæй  еу  фулдæр 
фæцан,  зæгъгæ.  Уæдта  ном  лæггæнæг 
нæй, адæймаг æхуæдæг æхецæн гъæуама 
исном кæна, – еци гъуди дæр раги ниффе-
дар æй æригон кизги зæрди буни. Æ фидæ 
Гена, куд берæ иннæ иристойнæгтæ, уотæ 
е дæр 1913 анзи кустагор рандæ ‘й Амери-
ки Еугонд Штаттæмæ æма си цалдæр анзи 
бакуста. Мулк не ‘скодта, фал уæддæр уоми 
берæ цидæр нæуæгдзийнæдтæ фæууидта 
æма ку ‘рбаздахтæй, уæд сæ адæмæн За-
дæлески  Нихæси  ку  дзурдта,  уæд  ибæл 
адæм ходæгæй мардæнцæ: «Гена Америки 
фæгъгъæла  ‘й,  зæгъгæ».  Фал  фæстæдæр 
хуæдтолгитæ  æма  аэроплантæ  нæхемæ 
дæр  ку  фæззиндтæнцæ,  уæдта  Генабæл 
нæ, фал сæхебæл ходун райдæдтонцæ. Ка 
‘й зонуй, ном – Анфисæ дæр идард бæсти 
уогæй фегъустайдæ фидæ, æма кизгæбæл 
æхуæдæг исæвардта еци æнæзонгæ ном.
Фидæ  1935  анзи  æнæнгъæлæги  æр-
басæйгæ  ‘й  æма  цалдæр  боней  фæсте 
е  ‘носон  дуйнемæ  рандæ  ‘й…  Хæдзари 
æхсæз  æнагъон  сабийи  седзæрæй  рай-
задæнцæ  сæ  мадæ  Текъойти-Хосироти 
Губати  евгед.  Абони  дæр  ма  Задæлески 
имисунцæ Губати рохс ном. Æхе бийнонтæ 
марамæлай  къæбæрæй  хæсгæй,  сæ  хæд-
зарæ  иуазæгæй  цох  некæд  адтæй.  Некæд 
некæмæн  бавгъау  кодта  æ  кæрдзин  æма 
цæнхæ,  адтæй  рæдау  æма  бæркадкъох. 
Æнæмæнгæ, адæймаги хуæздæр менеугу-
тæ Анфисæ дæр æ мадæ Губатæй райста. 
Ахурмæ  зæрдæргъæвд  кизгæ  изæригæнт-

ти  æ  мадæн  лигъстæ  кæнун  байдайидæ, 
гъома,  цирагъ  мин  еуминкъий  бауадзæ, 
мæ уроктæ кæронмæ исахур кæнон, зæгъ-
гæ.  Уотемæй  æй  фæндзæймаг  къласæй 
æвдæймаг  къласмæ  баййивтонцæ  æ  ху-
арз  ахури  фæрци.  Задæлески  айдагъдæр 
авд  къласи  ке  адтæй,  уомæ  гæсгæ  гъæуи 
ахурдзаутæ  сæ  ахур  раидарддæр  кодтон-
цæ Мæхчески астæуккаг скъолай. Нуртæк-
кæ  беретæй  æруагæс  дæр  нæ  бауодзæ-
нæй,  зуймон  салд  дзабурти  Задæлескæй 
Мæхческæмæ  сæ  хестæртæ  скъоламæ  ке 
цудæнцæ,  е.  Мадта  бустæги  æфсес  дæр 
кæми  адтайуонцæ  сæ  губунтæ.    Еци  доги 
æмпъузт  æма  дæрдгун  уæледарæсбæл 
ходгæ  неке  кодта.  Сæ  еугурдæр  æмхузон 
мæгур  цард  кодтонцæ,  уæдта  æ  фонс  ка 
рауæйæ  кæнидæ  æма  æхца  кæмæ  фæз-
зиннидæ,  е  дæр  кæми  ци  балхæдтайдæ? 
Тукæнтти  дæр  хъумац  балхæнунмæ  кæми 
адтæй.  Гъе  уотемæй  рагъомбæл,  ракизгæ 
‘й Анфисæ дæр.

  Хъæбæр  æй  фæндадтæй  актрисæ 
исун,  ами  нæхемæ  ци  театралон  къуар 
цæттæ  кодтонцæ  Мæскумæ  рарветунмæ, 
уони хæццæ æнтæстгинæй исæнхæст код-
та  исфæлдистадон  конкурси  домæнтæ, 
байзадæнцæ  ма  ин  фæлварæнтæ.  Уони 
дæр  æнæкъулумпийæй  ке  ратдзæнæй, 
уобæл  æгириддæр  дузæрдуг  нæ  кодта 
æригон  кизгæ,  æма  еци  игъæлдзæгæй  æ 
цийни  хабæртти  хæццæ  Задæлескæмæ 
нихъхъæрдтæй.  Хæдзари  æ  хабæрттæ  ку 
ракодта,  уæд  æнæгъæнæ  синхи  уоститæ 
Губатæмæ карз ниллæудтæнцæ, дæ кизгæ 
фесæфдзæнæй,  зæгъгæ,  ма  ‘й  рауадзæ! 
Уоййадæбæл  Анфиси  аййевадон  надбæл 
стъæлфæ æвæрд æрцудæй. Ци гæнæн ма 
адтæй  кизгæн,  мади  карз  загъдбæл  дууæ 
зæгъæн  нæййес.  Æма  ахур  кæнунмæ  ба-
цудæй  нæхе  педагогон  институти  химион-
биологон  факультетмæ,  фал  ин  си  еунæг 
анзæй æндæр ахур кæнун нæ бантæстæй. 
Æ кæстæр æнсувæр рæугути незæй фæс-
сæйгæ  ‘й  æма  уомæ  кæсун  гъудæй.  Уоте-
мæй бабæй Анфисæ ами дæр æ ахур ниуу-
агъта æма гъæумæ æрæздахтæй.

Æнæгъæнæ  анз  фæббадтæй  е  ‘нсу-
вæри рази æма куддæр лæхъуæн æхебæл 
фæххуæстæй,  уотæ  ба  Анфисæ  æ  ахур 
раидарддæр кодта, фал аци хатт ба Назра-
ни  техникуми  фонси  дохтирбæл.  Е  адтæй 
1956 анзи. Назрани базонгæ ‘й Колити Оле-
ги  хæццæ,  е  дæр  ахур  кодта  инженербæл 
æма  минкъий  фæстæдæр  сæ  цард  байеу 
кодтонцæ. Райгурдæй син кизгæ æма биц-
цеу.  Райдайæни  бæргæ  амондгун  цард 
кодтонцæ  дууæ  æригон  уоди,  фал  дууæ 

цæ  мизд  –  къапеккитæ.  Уотемæйти  гъом-
бæл  кодта  æ  цæуæт  Анфисæ,  ефстагмæ 
нæуæг  дзаумæутти,  ахиддæр  ба  адæми 
бузурти.  Фал  æ  къохтæ  ка  æруадзуй,  еци 
адæмæй нæ адтæй Анфисæ. Чиколай Ле-
нини номбæл колхози разамунд исфæндæ 
кодтонцæ  гъæуæй  Æхсæрисæри  ‘хсæн 
хутæдарæн фермæ исаразун, цæмæй син 
агъаз  кæна  фидæй  пълан  æнхæст  кæну-
нæн.  Исæвардтонцæ  си  кедæр  сæргълæ-
ууæгæй,  æртæ  анзи  рацудæй,  æфтуйæг-
гæгтæ  ба  нæййес.  Уæд  ферми  хецауæй 
исæвардтонцæ  Анфиси  æма  анзи  фæ-
сте  фермæ  равардта,  æнгъæлмæ  кæмæ 
кастæнцæ,  уомæй  дууæ  хатти  фулдæр 
пайда.  Иристони,  æвæдзи,  уæхæн  колхоз 
æма  совхоз  нæбал  байзадæй,  Анфиси 
фæлтæрддзийнадæ фæууинунмæ кæцæй 
нæ цудæнцæ.

Текъойти  Анфиси  æ  хуарз  кусти  тух-
хæй  исæвзурстонцæ  1972  анзи  СЦКП-й 
Цæгат  Иристони  обкоми  иуонгæй.  Еу  ин-
ней  фæдбæл  исахид  æнцæ  майдантæ, 
Кади  гæгъæдитæ.  Анфисæ  алкæддæр 
адтæй  коммунист  –  зæрди  фæндонæй. 
Партий  Ирæфи  райкоми  размæ  фарста 
ку  ислæудтæй,  Æхсæрисæри  гъæусовети 
сæрдарæй  ке  иснисан  кæнæн,  уæд,  цума 
дзубандигонд  адтæнцæ,  уотæ  сæ  еугур-
дæр радзурдтонцæ Текъойти Анфиси кан-
дидатури фарс. Е адтæй 1973 анзи.

Еци бæрнон кусти цард еу æма дууæ 
хатти  нæ  рауурста  Анфиси  æ  æгъатир 
цæлхити  буни,  æ  зæрдæ  раги  исахур  æй 
зиндзийнæдтæбæл, тæрсгæ некæд нецæ-
мæй фæккодта. Фал аци хатт цидæр æна-
хур тас бацудæй æ уоди. Æма куд нæ? Еу 
гъуддаг  æй  фонси  хæццæ  косун,  æндæр 
гъуддаг  ба  адæм  æнцæ.  Цал  адæймаги 
цæруй гъæубæсти, уал уагæвæрди син ес. 
Цæргæ ба еци æнзти Æхсæрисæри кодта 
86  хæдзари,  500  адæймагемæй  фулдæр, 
уæдта ма Кæлухи гъæуи дæр 15 хæдзари. 
Кæлух  дæр  Æхсæрисæри  гъæусоветмæ 
хаудтæй.  Тæккæ  фиццаг  Анфисæ  бай-
евдалдæй  æма  æрæмбурд  кодта  Æхсæ-
рисæри  хестæр  нæлгоймæгти  æма  син 
балæдæрун  кодта:  «Æз  силгоймаг  дæн, 
æнæ  сумах  агъазæй  мæн  бон  нæдæр  ко-
сун, нæдæр ба ести исаразун бауодзæнæй 
æма  уи  корæг  дæн,  цæмæй  мæ  фарсмæ 
уайтæ».

Гъæуи  ци  лухкæнуйнаг  фарстатæ  ад-
тæй, уони исæнхæст кæнуни туххæй си ал-
кæмæн дæр арæзт æрцудæй, куститæмæ 
æ  цæстæ  ка  дардтайдæ,  уæхæн  сæрма-
гонд  къамистæ.  Уоми  ба  адтæнцæ  гъæуи 
тæккæ  дзурддзæугæдæр  æма  нимаддæр 

Анфисæ æ косæн бунати.
Анфисæ æ косæн бунати.

анзей  фæсте,  æвæдзи,  сæ  дзубанди  кæ-
рæдзебæл нæбал исбадтæй æма рахецæн 
æнцæ. Анфисæ фæстæмæ æ цæгатмæ ку 
‘здахтæй æ дууæ сувæллоней хæццæ, уæд 
æй  хуарз  лæдæрдтæй,  федæнмæ  æ  рази 
ци берæ æвзарæнтæбæл æмбæлдзæнæй, 
уой,  фал  уæддæр  цийфæнди  зинæй  дæр 
исфæндæ кодта æ ахур кæронмæ рахъæр-
тун кæнун.

Техникум  каст  фæууни  фæсте,  косун 
райдæдта  Дигорай  Цæголи-фурти  ном-
бæл  совхози  хутæдарæн  ферми  фонси 
дохтирæй.  Цийфæнди  хуарз  сæмæ  кæд 
кастæнцæ  æ  цæгати,  уæддæр  мади  зæр-
дæ  лæдæрдтæй,  еске  фæсдуæртти  су-
вæллæнттæ гъомбæл кæнун зин ке ‘й, уой. 
Æма 1964 анзи, æ цæгат Æхсæрисæрмæ 
ку  раййивтонцæ  сæ  цæрæнбунат,  уæд  е 
дæр  балхæдта  æ  цæгатæй  еу  гъæунгæ 
уæлдæр  æрдæгарæзт хæдзарæгонд. Нæ-
дæр ибæл пъолтæ адтæй, нæдæр си пец, 
уотемæйти си цардæнцæ мадæ æма дууæ 
сабийи.  Цийфæнди  ку  уа,  уæддæр  си  хе 
къæсæрæн  аргъ  нæййес.  Нур  æ  сувæл-
лæнттæ интернати нæбал рахауæ-бахауæ 
кæндзæнæнцæ, æхе цæстдарди буни уод-
зæнæнцæ, уотемæйти Дигорай æ куст ниу-
уагъта æма Æхсæрисæри косун райдæдта 
колхози рæнгъон косæгæй.

Нартихуар,  кенæ  сæкæри  къумбул 
æхсæдунти иннетæ еу гектар кæми æхса-
стонцæ,  уоми  Анфисæ  ба  æхсаста  æртæ 
гектари, кæд мæ сувæллæнттæ стонг æма 
бæгънæг нæ уиуонцæ, зæгъгæ. Фал колхо-
зи  дæр  цæйбæрцæ  гъæуама  фистайуон-

Профессион-техникон ахуради Еугуруæрæсеуон бон бæрæггонд цæудзæнæй сабати, 2 октябри. Зæрдиагæй арфæ кæнæн аци къабази 
Профессион-техникон ахуради Еугуруæрæсеуон бон бæрæггонд цæудзæнæй сабати, 2 октябри. Зæрдиагæй арфæ кæнæн аци къабази 
еугур косгутæн дæр.
еугур косгутæн дæр.

Нæ национ театри бундорæвæрæг БРИТЪИАТИ Елбиз-
дихъо (1881-1923) уотæ фæдзахста: «Цалинмæ нæ зунд 
нæхемæ ‘й, цалинмæ нæма исдзæгъæлтæ ан, уалæнги, 
нæ фæстаг бонти рæсугъд æма кадгин цæмæй уæн, уой 
мæтæ бакæнæн…»

ÄÈÃÎÐ¨ №35. 2021 àíç. 

30 сентябрь - рухёни мёйё 

77

нæлгоймæгтæ  æма  силгоймæгтæ.  Æма 
куст  цудæй  размæ,  еумæйаг  хъауритæй, 
æмунаффæй, æмзундæй.

Анфисæ  зæрдæй  ристæй  алли  гъуд-
дагбæл  дæр,  сугъдæй  æхуæдæг,  уæдта 
разæнгард  кодта  иннети  дæр.  Хаттæй-
хатт æ зæрдæй уотæ батухсидæ æма уой 
бунати  беретæ  сæ  хуссæнæй  истгæ  дæр 
не  ‘скодтайуонцæ,  фал  аци  силгоймаг,  æ 
гъуддаг æрдæгбæл ка ниууадза, уонæй нæ 
адтæй.  Цирагъау  фæссугъдæй,  ци  адæми 
æууæнки бацудæй, уонæн.

Гъæу  еци  рæстæг  адтæй  хъæбæр 
æдзæллаг  уавæри.  Цæхгæрмæ  гъæунгти 
фулдæр  хатт  хуæдтолгæн  рацæуæн  дæр 
нæ  адтæй  цъифæй.  Æнæуой  дæр  гъæу 
цъифдзаст  рауæн  æвæрд  æй.  Цалдæр 
хатти Анфисæ фарста æрæвардта партий 
райкоми  размæ,  фал  бабæй  гъуддаг  зæр-
дæвæрæн  дзубандитæй  рахецæн  уидæ. 
Еууæхæни  ба  районмæ  æмбурдмæ  æрцу-
дæй СЦКП-й Цæгат Иристони обкоми уæди 
фиццаг секретарь Хъæбæлоти Билар. Æм-
бурди адтæнцæ райони гъæусоветти еугур 
сæрдартæ дæр. Сæйраг радзубандий фæ-
сте дзурди барæ ракурдта Секери гъæусо-
вети сæрдар æма загъта: «Ауал анзи косун 
сæрдарæй æма мæ гъæуккæгтæ дон фæк-
курдтонцæ æма дон-донгæнтæ рамардæн-
цæ. Нæййес гъæуи фагæ дон». Уой фæсте 
æмбурди  дзурди  барæ  ракурдта  Анфисæ 
æма загъта: «Цæрæнбонти некæд некæмæ 
бахицæ  кодтон,  фал  абони  ба  хицæй  мæ-
лун Секери гъæусовети сæрдармæ. Уомæн 
бæргæ  рамардæнцæ,  дон-дон  ка  кодта, 
етæ,  фал  ма  мæнæн  ба  æгас  æнцæ  æма 
сæ  дон  гъæуй,  Æхсæрисæри  ба  гъæунгти 
фулдæр  кърæнттæ  косгæ  дæр  нæ  кæнун-
цæ».

Хъæбæлой-фурт лæмбунæг байгъуста 
Анфиси  радзубандимæ,  уæдта  æхе  раз-
илдта райкоми фиццаг секретарь Хайманти 
Гермæнмæ æма ‘й бафарста, фæстаг анз, 
дан,  æхца  радех  кодтонцæ  Æхсæрисæри 
ирæзтæн,  зæгъгæ.  Куд  рабæрæг  æй,  уо-
темæй  фæстаг  анз  нæ,  фал  фæстаг  авд 
анзи еунæг сом дæр нæ. Хъæбæлой-фурти 
бардзурдмæ  гæсгæ  Æхсæрисæрæн  радех 
кодтонцæ  фæрæзнитæ  æма  гъæуи  гъæ-
унгтæ  сæ  хузæ  раййивтонцæ,  мадта  дони 
хæтæлтæ  дæр  нæугутæй  æййивд  æрцу-
дæнцæ  æма  алли  хæдзарæн  дæр  фаду-
ат  фæцæй  ниуазуни  дон  сæ  тургъитæмæ 
бауадзунæн.  Уой  размæ  ба  дон  хастонцæ 
гъæунгæй.

Ралæудтæй 1975 анз.  Устур Фидибæ-
стон  тугъди  æ  цард  нивондæн  ка  ‘рхаста 
нæ  рохс  федæни  сæрбæлтау,  уонæн  сæ 
ном иссерунæн гъæубæсти исæвæрун гъу-
дæй  Уæлахези  30  анзей  бонмæ  циртдзæ-
вæн.  Еци  рæстæг  ма  тугъди  ветерантæй 
беретæ адтæнцæ цардæгас. Гъо, цæйбæр-
цæ  арфитæ  исæмбалдæй  Анфисæбæл,  е 
зин  зæгъæн  æй.  Еугæрдæр  циртдзæвæн 
æвæрд æрцудæй гъæуи зингхуст тугъдон-
тæн, уæд æ фалæнбулай гъудæй парк иса-
разун  æма  си  бæлæстæ  ниййаразун  дæр. 
Анфисæн  адтæй  хуарз  зонгæ  лæг  сæхе 
муггагæй  Текъойтæй.  Æрмæст  е  цардæй 
Ассий,  куста  колхози  сæрдарæй  æссон 
гъæутæй  еуеми.  Анфисæ  нæ  базийнадæ 
кодта  æма  гъæусовети  хуæдтолгæбæл  æ 
шофер  Езети  Æхсари  хæццæ  уомæ  ба-
медæг  æй,  æрбаласта  цалдæр  хузи  бæ-
лæстæ, аразгæ дæр сæ æ косгути хæццæ 
сæхуæдтæ  кодтонцæ,  фал  си  еуетæ  них-
хуæстæнцæ, иннетæ ба – нæ. Æма бабæй 
нæуæгæй иссудæй Текъойти Мухарбегмæ, 
сахари  сæрмæ  дендрарий  хецауæй  куста 
æма  уомæй  талатæ  æрласта.  Абони  дæр 
ма адæймаги цæстæ рæвдаунцæ, Анфиси 
къохæй сагъд бæлæстæй ма ка байзадæй, 
етæ.  Фæстæдæр  ба  ма  имæ,  æ  фæсте  ка 
куста,  етæ  бауагътонцæ  «Æносон  арт» 
æма еци парк æй гъæуи тæккæ федауцæ-
дæр бунат. Мадта гъæуи хестæр кари нæл-
гоймæгтæй  ци  зартæгæнгути  къуар  иса-
разта, уой туххæй ба ма сауæнгæ Центрон 
газет «Сельская жизнь»-и дæр финстонцæ.

Анфисæ æ мадæ Губати, æ кæстæртæ Витали æма Зæири, уæдта
Анфисæ æ мадæ Губати, æ кæстæртæ Витали æма Зæири, уæдта
е ‘нсувæри фурт Романи (бадуй рахесæрдигæй Губати гъæбеси) хæццæ.
е ‘нсувæри фурт Романи (бадуй рахесæрдигæй Губати гъæбеси) хæццæ.

Гъæууон  клуби  ахид  æвæрд  цудæн-
цæ ирон пьеситæ æма си Анфисæ æхуæ-
дæг  ма  архайа,  уомæн  гæнæн  нæ  адтæй. 
Гъазгæ ба æ роли уæхæн æцæг хузи кодта, 
æма ибæл, зали ка уидæ, етæ десæй мар-
дæнцæ.  Æвæдзи,  кæддæр  актрисæ  исун-
мæ ку гъавта, еци зинги идард стъæлфæн-
тæ агайдтонцæ силгоймаги зæрдæ.

Гъæууон  клуби  сценæбæл-еу  ести 
пьесæ  æвæрд  ку  æрцæуидæ,  уæд  цæргу-
тæ æд цъелæ, æд мелæ æрбацæуиуонцæ 
уордæмæ. Адæмæй си къохбагæнæн дæр 
нæ уидæ. Рольти гъазтонцæ косгутæ æма 
цæргутæ сæхуæдтæ: Бетанти Фрося, Мæр-
зойти  Фатимæ,  Тауитти  Таймураз  æма  ма 
сауæнгæ  скъоладзаутæ  дæр  сæ  ахургæн-
гути  хæццæ.  Адтæй  уæхæн  хабар  дæр. 
Сценæбæл  гъæуама  адтайдæ  горенгонд 
æма  уомæн  ракурдтонцæ  Томайти  Васки 
кауин  лолæ.  Цалинмæ  спектакль  цудæй, 
уæдмæ  кауи  хецау  ба  дзæхæрай  дуармæ 
гæсæй фæллæудтæй, оххай, фонс имæ ку 
бацæуа, зæгъгæ.

Анфиси  архайд  комкоммæ  æмбаст 
адтæй  колхози  æма  скъолай  коллективи 
хæццæ. Еу адтæнцæ сæ нисан, сæ архайд. 
Мæнæ  ескæмæй  зæгъæ,  Æхсæрисæри 
цæргути ‘хсæн аци адæймаг цæрæгæн нæ 
бæзтæй,  зæгъгæ,  уæхæн  си  зин  иссерæн 
адтæй. Зудтонцæ сæ уавæр æма æмхузо-
нæй архайдтонцæ, зæрдæй ристæнцæ Ан-
фисæн  æхе  хузæн  гъæуи  аййевдзийнадæ 
никки рæсугъддæр искæнунбæл.

Адтæй уæхæн хабар дæр. Æхсæрисæ-
ри  гъæунгти  дзæвгарæ  рæстæг  нæ  сугъ-
дæнцæ  электрон  цирæгътæ.  Зæрæндти 
гъудæй нæугутæй баййевун. Адтæй сæмæ 
еугур гъæугæ фæрæзнитæ дæр, фал рай-
они  электрон  хизæги  косгути  хецауи  æги-
риддæр  Æхсæрисæрмæ  нæ  евдалдæй. 
Уæд  Анфисæ  фæдздзурдта  Социалистон 
Фæллойни  Бæгъатæр  Боллоти  Полиймæ 
(æ  комкоммæ  цардæй)  æма  ин  бафæд-
захста:  «Æз  кустмæ  фæццæун,  фал  ду 
райони  электрон  хизæги  хецаумæ  мæнæ 
нæхе  телефонæй  бадзорун  кæнæ  æма  ин 
æцæг  хузæй  зæгъдзæнæ,  нæ  гъæусовети 
сæрдар  Текъойти  Анфисæ  фæззиан  æй, 
гъæунгти ба еунæг цирагъ дæр нæ содзуй 
æма махæн ци кæнгæ ‘й? Анфисæ куд ба-
фæдзахста, Полий уотæ бакодта.

Дууæ  сахатти  рацудæй,  уотемæй  дин 
Анфиси хæдзари дуармæ электрон хизæги 
дууæ хуæдтолги фæллæудтæнцæ æма сæ 
хецау,  æ  къохи  устур  сурх  къохмæрзæн, 
иннетæ  æ  фæсте,  уотемæй  тæфирфæс 
кæнунмæ  бараст  æнцæ.  Тургъи  ку  неке 
разиндтæй, уæд Полиймæ баурдуг æнцæ, 
уæд мард кæми æй, зæгъгæ.

–  Нæ  мæрдтæ,  уæлмæрдти,  æгæсти 
ба рохс гъæуй æма мæ уодæгасæй ду або-
ни Чиколамæ нæбал рандæ уодзæнæ, ца-
линмæ  нæ  гъæунги  цирæгътæ    исаразай, 
уæдмæ.

–  Гъома  мин  уæддæр  уæ  гъæуихеца-
уи фæууинун кæнайтæ, æцæгæйдæр мард 

æй, æви æгас, – ниллæудтæй бабæй элек-
тронхизæгти хецау.

– Изæри ‘й цирагъи рохсмæ фæууинд-
зæнæ,  хийнæйдзаг  худт  бакодта  Анфиси 
синхаг  уосæ  Мæрзойти  Раханат.  Цубур 
дзурдæй,  изæрмæ  гъæуи  гъæунгти  рохс 
тæмæнтæ калдта.

Анфисæ  æ  цæрæнбунат  Заводи  по-
селокмæ  æййевунвæндæ  ку  искодта,  еци 
хабар  гъæубæстæ  ку  базудтонцæ,  уæд 
хъæбæр  бахъонц  кодтонцæ,  нæ  сæ  фæн-
дадтæй, цæмæй се ‘хсæнæй рацудайдæ, е. 
Гъо, хатгай кедæрти хæццæ хилæ дæр ра-
уидæ,  кæмæдæр  зустæй  дæр  исдзоридæ, 
фал  мæнæ  ескæмæ  фудзæрдæ  бадара, 
зæгъгæ,  еци  рахастæн  ба  си  бунат  некæд 
адтæй. 

Уæлдай  æновуддæр  ба  ибæл  адтæн-
цæ кæстæр фæлтæр. Еухатт имæ цалдæ-
ремæй  сæ  гъаст  бахастонцæ,  фæсгъæу 
нæ  футболæй,  кенæ  волейболæй  гъазун 
нæ  уадзуй  еу  лæг,  –  мæ  фустæ,  дан,  мин 
тæрсун  кæнетæ,  зæгъгæ.  Еци  хестæрмæ 
Анфисæ  фæдздзурдта  æма  ин  аййевæй 
балæдæрун  кодта,  фустæй  сабийтæ  хе-
стæр ке ‘нцæ æма сæ некæдбал батардта 
еци фæзуатмæ.

Бийнонти  ‘хсæн  кунæг  хилтæ  нæ  рау-
айидæ  æма  уæддæр  сæ  гъаст  хастонцæ 
Анфисæмæ силгоймæгтæ. Еунæг лæг дæр 
имæ фæстæмæ æхе некæд рахадта. Бол-
лоти Полий æма Гобати Аминæт гириз дæр 
кодтонцæ:  «Анфисæ,  зæгъгæ,  æхе  лæги 
хæццæ цæрун нæ бафæразта, адæми лæг-
тæн ба зундамонæг æй».

Уой  фæсте  гъæумæ  ку  ниццæуидæ 

Устур Фидибæстон тугъди 
Устур Фидибæстон тугъди 
рæстæг æхсæрисæрккæгтæй æ 
рæстæг æхсæрисæрккæгтæй æ 
Райгурæн бæсти сæрбæлтау ка 
Райгурæн бæсти сæрбæлтау ка 
фæммард æй, уонæн Анфиси 
фæммард æй, уонæн Анфиси 
хъæппæресæй æвæрд æрцудæй 
хъæппæресæй æвæрд æрцудæй 
номерæн циртдзæвæн.
номерæн циртдзæвæн.

Анфисæ,  уæд  ибæл  адæм  уотæ  æхсицго-
нæй исæмбæлиуонцæ æд хестæр, æд кæ-
стæр  æма  дессаг,  уомæн  æма  зудта  алке 
зæрдæмæ дæр дæгъæл иссерун. Анфисæ 
уæлдай  кадгиндæр  адтæй  æ  цæгат  Текъ-
ойти  муггаги  ‘хсæн  дæр,  уæлдай  уарзт, 
уæлдай аргъ ин кодтонцæ. Цалинмæ ма æ 
бон æ къæхтæбæл лæуунгъон адтæй, уæд-
мæ син æгъдау лæвардта æхуæдæг дæр.

Анфисæ  æ  гъæубæстæ  уойбæрцæ 
уарзта æма адзали сæйгæ ку фæцæй, уæд 
фæдздзурдта  æ  фурт  Виталимæ  æма  ин 
фæдзæхсгæ дæр уотæ бакодта: «Мæ фур-
къа (уотæ ‘й хонидæ боцдæрæн), æносмæ 
нæ цæрдзæнæн, æма ести ку кæнон, уæд 
мæ  мæ  уарзон  гъæуи  уæлмæрдти  бай-
вæрдзæнæ, Æхсæрисæрмæ мæ фæлласд-
зæнæ».

–  Дæ  бон,  дæ  хъаурæ    ци  адтæй,  уой 
син  æнæвгъауæй  фæллæвардтай,  дæхе-
бæл некæд байаурстай æма син дæ хъиа-
мæттæ, дæ хуæрзтæ хæлар уæнтæ. Дæхе 
бийнонтæмæ дæ евдæлгæ дæр некæд код-
та,  æма  ма  мæрдти  дæр  хецæн  рауæнти 
гъæуама  уæн?  Неци  зæрдæ  дин  æвæрун, 
уомæй.

Анфисæ  ку  рамардæй,  уæд  æ  фурт, 
фиццагидæр,  æ  мади  фарсмæ  бунат  ниу-
уадзун кодта æхецæн.

Адæм  адæймагæн  ци  кадæ  æма  аргъ 
фæккæнунцæ,  е  æ  зиани  бони  рабæрæг 
уй. Хъæбæр æнæуагæ берæ адæмтæ æр-
цудæй Анфиси зианмæ, зæрдæй ин рохсаг 
загътонцæ. Е ба дзорæг æй, Текъойти Ан-
фисæ æ цард хуæрздзæгъæли ке нæ рар-
виста, фал æй адæмæн ке иснивонд кодта, 
уобæл…

Уæхæн  æнкъарæнтæ,  æууæлтæ  æма 
менеугути  фæрци  Анфисæ  исгъомбæл 
кодта  хуæрзæгъдаугин  кæстæртæ  –  Вита-
ли æма Зæири. Колити Витали æй игъуст-
гонд финсæг æнæгъæнæ Иристони медæ-
гæ  дæр.  Е  ‘сæвзурдæй  фæстæмæ  косуй 
журнал  «Ирæф»-и  редакций.  Нуртæккæ 
æй сæйраг редактори хуæдæййевæг. Ниф-
финста къуар поэтикон æма прозаикон киу-
нуги. Исгъомбæл кодта фондз кизги: Людæ, 
Альбинæ, Зæирæ, Зæлинæ æма Рохсани. 
Нури уæнгæ ‘й æхсæз хатти баба: Аслæн-
бег, Камиллæ, Хетæг, Арвид, Геуæрги æма 
Миленæ.  Фæстегæй  си  нæ  райзадæй  æ 
хуæрæ  Зæирæ  дæр.  Хуриати  муггагæн 
исгъомбæл  кодта  цуппар  биццеуи  (Олег, 
Рамазан,  Геуæрги,  Давид)  æма  еу  кизгæ 
(Регинæ).  Анфисæн  æ  хъæболти  хъæбол-
ти хъæболтæ дæр еу уони бæрцæ æнцæ.

Мæ  дзубандий  кæрони  мæ  æрхæссун 
фæндуй, Витали æ мадæбæл ци номерæн-
тæ ниффинста, уонæй еу:

НИЙЙЕРÆГМÆ

Æнæкæрон æрхуйнадæ
Зæрди фарсбæл ниццæг æй.
Аизæр бабæй, мæ Мадæ,
Имисун дæу, нæуæгæй.

Дæ хъиамæттæ, дæ зинбæнттæ
Ке нæ бадæн хатунгъон,
Æлвасуй мæ еци бæттæн,
Æхсинуй мæ рист фæсмон.

Æносмæ ми раидард дæ,
Мæ зæрдтаг æма мæ нифс…
Æтт, ци берæ мин фæццардтæ, –
Ци æдзардæй ба цæуис…

* * *
Редакцийæй. ТЕКЪОЙТИ Анфиси тух-
хæй æрмæг айразмæ мухургонд æрцудæй 
газет  «Рæстдзинад»-и.  Æма  ни  нæ  газет-
кæсгутæй  кадæртæ  ракурдтонцæ,  цæмæй 
мухургонд æрцæуа мах газети дæр – уад-
зæ  æма  аци  хъиамæтгун  силгоймаги  нæ 
Дигори  дзиллæй  æй  арфиагæй  ка  зудта, 
етæ  ‘й  еума  хатт  æримисонцæ,  ка  ‘й  нæ 
зудта, етæ ба ин бæлвурддæрæй базонон-
цæ  æ  цардвæндаги  хабæрттæ.  Æма  син 
сæ курдиадæ исæнхæст кодтан. 

Дессаги зæрдтагон бæрæгбон бæрæггонд цæудзæнæй 4 октябри – цæрæгойти Еугурдуйнеуон бон. Уой исбæрæг кæнунæй ни алкедæр ихæсгин æй. 
Дессаги зæрдтагон бæрæгбон бæрæггонд цæудзæнæй 4 октябри – цæрæгойти Еугурдуйнеуон бон. Уой исбæрæг кæнунæй ни алкедæр ихæсгин æй. 
Арази айтæ?
Арази айтæ?

88

№35. 2021 àíç. 
30 сентябрь - рухёни мёйё 

ÄÈÃÎÐ¨

Цæгат Иристони ТÆБÆХСÆУТИ Балой номбæл паддзахадон акаде-
мион театр æ нæуæг, 83-аг сезон байгон кодта Уильям Шекспири 
пьесæ «Ричард III»-мæ гæсгæ æвæрд спектаклæй. Архайунцæ си нæ 
зундгонддæр артисттæ. Ирон театри сценæбæл ма аци сезони 
æвдист æрцæудзæнæй цалдæр нæуæг спектакли.

Намус, фарнæ æма лæгигъæдæ… Аци æртæ хуарзæнхемæн æ зæрди арфи тæккæ фе-
дауцæдæр бунат кæмæн адтæй, æ зунди æма исфæлдистадон искурдиади фæрци си дзил-
ли  дæр  рæдауæй  ка  хайгин  кодта,  еци  разагъди  актертæй  еу  адтæй  Республикæ  Цæгат 
Иристон-Аланий адæмон артист ДЗТИАТИ Тепсарихъой фурт Лактемур. Ездондзийнадæй, 
ирон æгъдау раттунæй некæмæй дæлдæр лæудтæй. Мадта æ исфæлдистадон искурдиадæ 
цæйбæрцæбæл агъазиау адтæй, е ба ирдæй-ирддæрæй рабæрæг уидæ,  Тæбæхсæути Балой 
номбæл Ирон театри сценæбæл аллихузон спектаклти архайгæй, æма си дзилли зæрдитæ 
ахедгæй, фидтæлтиккон зар цæйбæрцæбæл æгæрон уарзтæй уарзта, уой ба æргом кодта 
Паддзахадон филармоний зартæгæнгути къуари... Берæ, æгæрон берæ гъуддæгути æвди-
ста арфиаг лæгдзийнæдтæ. Æма нæ дзиллæ дæр æгæрон уарзтæй нимадтонцæ, зæрдта-
гон  син  адтæй  куд  артист  дæр  æма  уотид  адæймаг  дæр...  Уомæ  гæсгæ  ба  нин  хъæбæр 
зин æй, не ’хсæн нæбал æй, зæгъгæ, зæгъун. Уоййасæбæл зинæй æй имисæн абони дæр – 1 
октябри  ибæл  гъæуама  исæнхæст  адтайдæ  дæс  æма  æртинсæй  анзи  (1951-2019).  Ци  гæ-
нæн ес, ци нæ бон æй карни æверхъаудзийнæдти нихмæ – айдагъдæр зæрдхъурмæй зæгъун: 
«Рохсаг уо... Нæ Исфæлдесæг дин рохс дзенети уодæнцойнæдæр бунат исаккаг кæнæд...»

ФÆЦЦАРДÆЙ ÆЦÆГ ИРОН ЛÆГÆЙ ЗÆНХÆБÆЛ…

ГАСАНТИ Валерæ

Дзтиати Лактемурæн аййевадон исфæл-
дистадæмæ  тулавастдзийнадæ  рабæрæг 
æй,  сауæнгæ  ма  æ  райгурæн  гъæу  Ставд-
Дорти астæуккаг скъолай ку ахур кодта, раст 
гъе уæд. Уой туххæй Лактемури ахургæнæг, 
фæллойни  ветеран  Бæзити-Бекъурти  Нинæ 
æ  имисуйнæгти  уотæ  финсуй:  «Уотæ  рау-
адæй,  æма  1966  анзи  ахургæнæгæй  косун 
райдæдтон  Горæтгæрон  райони  Курттати 
гъæуи  астанзон  скъолай.  Лактемури  æма 
æ бийнонти дæр еци рæстæг базудтон. Сæ 
фидæ раги рамардæй. Мадæ Нинæ æ цæу-
æти – еу биццеу æма æртæ кизги – исгъом-
бæл кодта, æхуæдæг рæстаг зундбæл, æгъ-
даубæл,  æфсармæбæл  куд  хуæст  адтæй, 
уотæ. 

Лактемур  скъолай  адтæй  хуæрзарæхст 
кафунмæ,  зарунмæ,  æмдзæвгитæ  аййев 
кæсунмæ,  далафæндурæй  цæгъдунмæ, 
хузæ кæнунмæ. Е ‘гъдау æма хуарз ахурæй 
уæлдай  бæрæг  дардта  е  ‘мгæртти  ‘хсæн. 
Архайдта  скъолай  драмон  къуари  дæр. 
Уоми  скъоладзаути  хæццæ  ци  сценкитæ 
æвардтон, уонæй еу адтæй Илас Æрнигони 
уадзимис  «Уайсадæг  чындз».  Лактемур  си 
гъазта  зæронд  лæги  роли.  Райони  драмон 
къуæртти  æркасти  ин  æ  арæхстдзийнадæн 
искодтонцæ  хуарз  аргъ.  Æз  сæрустур  дæн, 
Лактемур мæ ахургæнуйнаг ке адтæй, æ ай-
йевадæй ирон адæмæн зæрдиаг лæггадæ ке 
кодта, уомæй…»

Скъола  каст  фæууни  фæсте  Лактемур 
ахур  кæнунмæ  бацудæй  Цæгат  Иристони 
паддзахадон  университети  филологон  фа-
культети  ирон-уруссаг  хайадæмæ.  Ами  æ 
ахур хуарз цудæй. Мадта имæ хузæ кæнун-
мæ,  аййевадæмæ  ци  уарзт  адтæй,  е  дæр 
уайтæккидæр  рабæрæг  æй.  Æма  ‘й  ахур-
гæнгутæ  æма  е  ‘мбæлттæ  уæлдай  уарзт 
кодтонцæ. Цæйбæрцæдæр рæстæги фæсте 
филологон  факультети  æ  ахур  ниууагъта 
æма бацудæй Мæскуй Щукини номбæл теа-
тралон институтмæ. Аци номдзуд театралон 
аййевади  курдадзи  Лактемурæн  æ  ахур-
гæнгутæ  адтæнцæ  æнæгъæнæ  бæстæбæл 
игъустгонд зундгонд актертæ, æма етæ дæр 
ин  æ  искурдиадæ  æнæрæстæфгæ  нæ  фæ-
цæнцæ,  сæ зонундзийнæдтæй æй рæдауæй 
хайгин кодтонцæ.

Лактемур 1980 анзи исæздахтæй Цæгат 
Иристонмæ.  Æма  уæдæй  æ  царди  фæстаг 
бонтæмæ  зæрдиагæй  фæллæггадæ  кодта 
нæ адæмæн. Бакасти куд    хуæрзконд æма 
аййев адтæй, уотæ федауцæ адтæй е сцени-
кон искурдиадæ дæр. Æмхузон хуарз арæх-
стæй комедий, драми, трагедий гъазунмæ. 

ДЗТИАТИ Лактемур
ДЗТИАТИ Лактемур
æма Векиль-Ахмед АХАДИ
æма Векиль-Ахмед АХАДИ
(кинонивæ «Голос матери»,
(кинонивæ «Голос матери»,
 2010 анз).
 2010 анз).

Еу æма дууæ хатти нæ рахизтæй Лакте-
мур æ уарзон театри сценæмæ. Æма си ци 
фæлгонцтæ исаразта, етæ еугъæдон, еуда-
рон нæ адтæнцæ, алкæцидæр си рауайидæ 
ирд æ хецæнхузæй. Мадта ирон лæги фæл-
гонци ба уæлдай нæртон адтæй. 

Исфæлдистадон  æгъдауæй  искурдиа-
дæгин  унæй  уæлдай  ма  Лактемур  уодикон-
дæй  дæр  дессаги  федауцæ  адтæй,  æцæг 
ирондзийнади  менеугутæй  федудта  дзилли 
æхсæн.  Уой  туххæй  Ирон  театри  актерти 
кæстæр  фæлтæри  минæвар,  Республикæ 
Цæгат  Иристон-Аланий  æскъуæлхт  артист 
Дзанайти Эльбрус уотæ зæгъуй: 

–  Лактемур  адтæй,  фиццагидæр,  ирон 
лæг.  Е  ‘гъдауæй,  æ  дзурдæй,  æ  цæстинга-
сæй  цардмæ  æма  ма  берæ  æндæр  менеу-
гутæй е бæлвурд бæрæг адтæй. Æ алливарс 
ка  адтæй,  еци  исфæлдистадон  косгутæмæ 
дæр  уæхæн  цæстæй  кастæй.  Нæ  бухстæй 
æма нæ хатир кодта фæливд миуæ, æ дзурд 
адтæй æргом æма бæлвурд. Фæууй уæхæн 
аййевадон косгутæ, сæ уодигъæдæй сценæ-
бæл зæрдæмæдзæугæ фæуунцæ, царди ба 
адæми ‘хсæн æндæр хузи сæхе фæддарун-
цæ.  Лактемур  уæхæн  нæ  адтæй.  Аййевади 
куд  зæрдиагæй  архайдта,  уотæ  царди  дæр 
адтæй  парахат  æма  рæсугъд  зæрди  хецау. 
Ескæмæн  фæййагъаз  кæнун  ку  гъудайдæ 
театри  кенæ  æнæуой,  уæд  Лактемур  дæ 
фарсмæ  ма  æрбалæууа,  кæми  гъуддагæй, 
кæми фæлмæн цæстуарзон амундæй, уотæ 
некæд адтæй... Нур не ‘хсæн ке нæбал æй, е 

нин  хъæбæр  зин  æй.  Фал  æ  фæсте  адæми 
зæрдити  ци  рохс  ниууагъта,  уомæй  æ  рохс 
ном уодзæнæй имисуйнаг кæддæриддæр...

Куд искурдиадæгин артист, уотæ Лакте-
мур зингæ фæд ниууагъта Иристони æма нæ 
бæсти киноаййевади дæр. Рагъазта дæс ки-
нонивемæй фулдæреми: «Пираты XX века», 
«Загадка  кубачинского  браслета»,  «Буйный 
Терек»,  «Мужское  самолюбие»,  «Одиннад-
цать  писем  к  Богу»,  «И  оглянулся  путник», 
«Крутизна»,  «Убойная  сила-3»,  «Хрусталев, 
машину!»,  «Голос  матери»,  «Август.    Вось-
мого», «Волшебная папаха»…

Театр  æма  кино.  Аййевади  еци  хуз-
тæмæ  ма  бафтауæн  гъæуй  уой  дæр,  æма 
цæйбæрцæбæл  æгæрон  уарзтæй  æновуд 
адтæй  ирон  зарбæл  æма  поэзибæл  дæр. 
Лактемури реуи ци рæдау зæрдæ адтæй, е  
кæрæй-кæронмæ  æмидзаг  адтæй  рæсугъд  
алливæрсуг  искурдиæттæй.  Мадта  нæ  на-
цион зарæн ци аргъ кодта, е бæрæг адтæй, 
æ цардæмбал Республикæ Цæгат Иристон-
Аланий  æскъуæлхт  артисткæ  Зæнгиати 
Рити    æма  Цæгат  Иристони  паддзахадон 
филармоний  зартæгæнгути  къуари  хæццæ 
ин  ци  берæ  вокалон  композицитæ  финст 
æрцудæй, уонæй. Театралон аййевади æма 
ирон зари рохс Лактемур хаста бæрзонд. Æ 
аййев гъæлæси фæрци Иристони, Мæскуй, 
Петербурги,  фæсарæнти  аййевадæуарз-
гутæ  банкъардтонцæ  ирон  фидтæлтиккон 
æма лирикон зарти рæсугъддзийнадæ.

Дуйне Исфæлдесæгæй Лактемурæн ци 
искурдиадæ  лæвæрд  адтæй,  уомæй  фæх-
хайгин  æнцæ  æ  дууæ  кизги  дæр.  Хестæр 
–  Фатимæ  æй  дæсни  фæндурдзæгъдæг, 
берæ  æнзти  косуй  Хуæнхон  паддзахадон 
аграрон  университети  адæмон  кафти  ан-
самбль  «Хохаг»-и  концертмейстерæй.  Кæ-
стæр – Алинæ каст фæцæй Цæгат Иристо-
ни  паддзахадон  университети  аййевæдти 
факультет.  Куста  Мæскуй  Уæрæсей  Феде-
раций  адæмон  артист  Владимир  Винокури 
эстрадон пародий театри. Нур ба ’й Уæрæ-
сей театралон академий студенткæ. Мадта 
Лактемури  бийнойнаг  Ритæ  æ  фæндури 
аййев зæлтæй Ирон театри сценæбæл цал 
æма  цал  спектакли  æма  аййевадон  изæри 
исаййев кæнуй!.. Аййевæдти училищей иса-
хур кæнуни фæсте куста сæ райгурæн гъæу 
Ставд-Дорти.  Разамунд  лæвардта  фæсе-
вæдон æма каргун адæм кæми зардтонцæ, 
уæхæн  къуæрттæн.  Адæмон  исфæлдиста-
ди республикон конкурстæй беретæй Ритæ 
æма  æ  вокалисттæ  Ставд-Дорти  гъæумæ 
æриздæхиуонцæ уæлахезонтæй. 

Зундгонд артист, зæрдхæлар адæймаг, 
æцæг  ирон  лæг  Дзтиати  Лактемур  ма  хай-
гин  адтæй  литературон  искурдиадæй  дæр. 
Финста æмдзæвгитæ. Уонæй хецæн циклтæ 
мухургонд  æрцæуиуонцæ  нæ  республики 
мухури  фæрæзнити  дæр.  Е  ‘мдзæвгитæй 
нæ  композитортæ  зартæ  кæбæл  ниффин-
стонцæ, уонæй абони еу  мухур кæнæн:

ДЖЫБЫЛАТЫ ЗАУЫРБЕДЖЫ ЗАРÆГ

Æмгаруарзаг Джыбылаты Зауырбег,
Йæ куысты – арт, йæ фезмæлды – цæхæр,
Дзырдта æдзух йæ кæстæрæй Хасанбег,
Нæ сæрвæлтау æрхаста уый йæ сæр.
Беслæны сау мылазон азты цаутæ,
Хъыгагæн, Ирыл абон дæр тыхсынц,
Ныр уал азы нæма систой сæ саутæ
Æмæ та ног сæ кæстæртыл кæуынц…
Дæ уарзон дæр куы баззади куырдуаты,
Дæ сидзæргæс мад иунæгæй, мæ бон!
Дæ номыл чындз ныр нал лæудзæн дæ уаты,
Дæ фæлмæн уат дын бафснайдтой бæстон.
Хуыцау йæ зонæг, цас фервæзт бæллæхæй
Дæ фæрцы абон сау мæлæтæй, охх!
Зауырбег, абон уадзыс Ир дзæбæхæй,
Лæгсырдты ныхмæ уыд, бецау, дæ тох.
Бæргæ æрттивид уыцы стъалы абон
Дæ фæтæн риуыл, О, Хуыцау, бæргæ,
Фæлæ æнусмæ баззади сырх базыл,
Æппæт Ирыстон баззадис кæугæ.
Фæлæ йæ зон, хъæбатыртæ нæ мæлынц,
Сымахæн никуы, никуы ис мæлæт.
Æнустæм дæр нæ зæрдæтыл лæудзыстут,
Цæрæд уæ рухс ном, зарæджы нæрæд!

18.11.2012.

Республикон дзиллон æхсæнадон-политикон газет «Дигорæ».
Республиканская массовая общественно-политическая газета «Дигора».

Сæйраг редактор: САКЪИТИ Бариси фурт Эльбрус.
Редакций адрес: 362015 РЦИ-Алани, г. Дзæуæгигъæу, Къостай 
номбæл проспект, 11, 6-аг уæладзуг.
Тел. 25-22-56 (факс), 55-08-16; 25-93-00.
Е-mail: gazeta-digora@inbox.ru.
Нæ газети сайт: http://gazeta-digora.ru.
Газет исаразæг æма уадзæг: РЦИ-Аланий мухури æма дзиллон 
коммуникацити гъуддæгути фæдбæл Комитет. 
362003, РЦИ-А, г. Дзæуæгигъæу, Димитрови гъæунгæ, 2.
Учредитель  и  издатель:  Комитет  по  делам  печати  и 
массовых  коммуникаций  РСО-Алания.  362003,  РСО-Алания,  г. 
Владикавказ, ул. Димитрова, 2.

Газет регистрацигонд æй бастдзийнади, хабар-
хæссæг  технологитæ  æма  дзиллон  коммуни-
кацити  сфери  Федералон  служби  Управлений 
РЦИ-Аланий.  Рег.  номер  ПИ  №ТУ  15  –  00141, 
2017 анзи 14 апърели.

Газет мухургонд æрцудæй АБÆ «Рауагъдадæ 
«Хонсайраг регион»-и. 357600, г. Ессентуки, 
гъæунгæ Никольская, 5а.

Газета напечатана в ООО «Издательство «Южный 
регион». 357600, г. Ессентуки, ул. Никольская 5 а.

Газета  зарегистрирована  в  Управлении  Феде-
ральной  службы  по  надзору  в  сфере  связи, 
информационных технологий и массовых ком-
муникаций  по  РСО-Алании.  Регистрационный 
номер ПИ №ТУ15-00141 от 14 апреля 2017 г. 

Газет цæуй къуæре еу хатт – геуæргибони.
Рафинсуни индекс: 73946.
Тираж 730. Заказ №2198
Мухурмæ гъæуама финст æрцæуа – 17.00; 29.09.2021. 
Мухурмæ финст æрцудæй – 17.00; 29.09.2021. 

Нæ  газетæй  ист  æрмæгæй  пайда  кæнун  æнгъезуй,  нæ  редакций  аразийæй.  Уæдта 
гъæуама бæрæггонд уа, нæ газетæй ист ке æй, е. 

Использование материалов допускается только с разрешения редакции. При пере-
печатке ссылка на газету «Дигора» обязательна. 

Финстæгутæ, къохфинститæ, хузтæн рецензи нæ дæттæн, уæдта сæ автортæмæ дæр 
фæстæмæ не ’рветæн.

Рукописи не рецензируются и не возвращаются. 

Газети ци æрмæгутæ рацæуа, уонæбæл бæрнондзийнадæ хæссунцæ сæ автортæ.

Ответственность за опубликованные материалы, рекламу и объявление несет автор.

